Къща собственост на руска гражданка е горяла в Поморие, съобщиха от полицията.
Пожарът е възникнал на 13-ти октомври около 20,10 часа.
Горялата къща е разположена на поморийската улица „Димитър Димов” № 3.
По първоначални данни имота е собственост на  руска гражданка, която в момента не е в България.
Огънят е потушен от два противопожарни автомобила и четирима огнеборци, като е изгорял покрива на къщата с обща площ 150 кв.
м.
При извършения първоначален оглед следи от умишлен палеж не са открити.
Причините за инцидента, както и стойността на нанесените щети са в процес на изясняване от служители на Районно управление „Полиция”- Поморие.
МБАЛ-Бургас спешно търси кръводарители от всички кръвни групи, съобщават от Отделението по трансфузионна хематология.
Само за последните четири денонощия от отделението, което е единствено в областта, са осигурили над 200 сака кръвни съставки за пациенти с травми от пътно-транспортни произшествия, изгаряния и др.
„Призоваваме всички, които искат да дарят кръв и така да помогнат за спасяването на човешки животи, да го направят в Отделението по трансфузионна хематология - на първия етаж на ДКЦ 1”, казват от МБАЛ-Бургас.
Отделението работи всеки ден от 07:30 до 18:30 ч.
Кръводарителите трябва да са на възраст от 18 до 65 години, да носят личната си карта със себе си и да не са давали кръв в последните 60 календарни дни.
За да бъдат попълнени количествата от кръвни продукти на първо време ще помогнат от кръвните центрове в Стара Загора, Ямбол, Сливен и военния кръвен център в София.
От МБАЛ-Бургас са направили нужната координация и вече са изпратили специална линейка, която да транспортира саковете с кръвни продукти до морския град.
За осигуряване на количествата за следващите дни се разчита на доброволните кръводарители.
По принцип семейства и приятели на пациентите възстановяват прелятата кръв, но в последните дни има рязък ръст на случаите, за които се изисква голямо количество кръвни съставки.
Затова от МБАЛ-Бургас призовават: „Дарете кръв, спасете живот!”.
 „Лельо, отровиха ме“, казала в съня на леля си Ваня 24-годишната медицинска сестра от Бургас Валентина Иванова.
Младата жена изчезна мистериозно на 15 април, а на 19 май морето изхвърли тялото й до пристанището.
 „Сънувах я на 25 юни, точно месец след погребението.
Видях как Валя излезе от ковчега, седна в скута ми и започна да повръща.
Лицето първо беше почерняло, но колкото повече повръщаше, толкова повече се проясняваше“, сподели пред „24 часа“ лелята на удавената Валя.
Жената не вярва, че племенницата сама е посегнала на живота си.
Майката Пенка също е убедена, че дъщеря й е била отвлечена и убита.
„Явно нещо я измъчваше, защото два дни преди да изчезне, ми сподели, че е притеснена и не може да спи нощем.
Може би някой за нещо я е притискал, в нещо се е забъркала, но всички ние, както и познатите, сме убедени, че тя сама не е сложила край на живота си.
Не беше способна на такова нещо“, категорична е сестрата на майката на Валентина.
„Поискал съм удължаване на срока за разследване, който изтича на 18 октомври, и съм възложил конкретни задачи на служители от Криминална полиция към ОД на МВР – Бургас.
Те са свързани с исканията на майката Пенка Иванова.
Дори и най-малкото нещо да излезе, то ще бъде проверено, уверявам ви“, заяви наблюдаващият прокурор Димо Маджаров.
Както е известно, сред исканията на майката са да се издири и разпита неизвестен мъж, който е правил опит да се свърже с Валя дни преди смъртта й.
Почернената жена настоява още повторно да бъде разпитан възрастен рибар, който намерил мобилния телефон и цигарите на Валя на моста, откъдето момичето е скочило.
Сред останалите искания на Пенка Иванова, които били десетина, е да се проследят контактите на дъщеря й в социалните мрежи.
Повторно ще бъдат разпитани и приятелките на медицинската сестра, както и мъж от Пловдив, приятел на гаджето на Валя – полицая Валентин Георгиев.
Пловдивчанинът бил на гости на Валя и Валентин в Бургас на Цветница.
 Дъщеря ми е била отвлечена.
Нека разследващите си свършат работата, казва Пенка Иванова.
Версията се подсилва и от една случка, станала 2 дни преди изчезването на медицинската сестра.
Такси на същата фирма, която отвела Валя на 15 април през нощта до Морската градина, обикаляло из кв.
„Лозово“ и търсело адреса на момичето.
Съсед на Валя ориентирал шофьора, таксито минало покрай къщата на ул.
„Ружа“, но не спряло.
Смазан от мъка по дъщеря си, баща Иван Иванов се обеси на тавана на семейната къща в „Лозово“ в края на август.
Преди това казал на леля си, че не може да живее без Валя.
В четвъртък – 16 октомври, се навършват 6 месеца от смъртта на Валя.
 „Искате ли да научите повече за единствените летящи бозайници в България? Елате да отбележим заедно Международната нощ на прилепите‘2014 и в Бургас!”, призовават от Българското дружество за защита на птиците.
Срещата е днес (14 октомври) от 18.
00 часа в малката зала Георги Фотев на Морското казино и района на лятна сцена Охлюва.
Програмата на празника включва:Интересна презентация за тайнствения живот на прилепите от Станимира Делева - един от младите експерти по проучването им в България.
 работилници за изработка на прилепни маски, оригами, рисунки и др.
за малките и по-големи гости.
 демонстрация на техники за спускане и изкачване на вертикални пещери, с помощта на представители на Пещерен клуб „Непиаст“ - Бургас и възможност на гостите да опитат професията на пещерняците.
Защото проучването на прилепите е свързано както със специални умения за познаване на видовете, така и за тяхното откриване и достигане.
Въжената установка ще бъде разположена на открито на подходящо дърва в района на лятна сцена „Охлюва“ в Морската градина.
Всеки желаещ може да донесе своя рисунка, плакат или друг макет на прилепи, с които да допълним украсата на празника.
Бургас е един от градовете включен в честването на Международната нощ на прилепите през 2014г.
Събития, посветени на популяризирането на тези интересни и малко познати бозайници се провеждат в края на септември и началото на октомври в десетки градове по света.
В Бургас Нощта на прилепите се организира от Българско дружество за защита на птиците, Зелени Балкани и Българска фондация Биоразнообразие.
През 2014 г.
България ще отбележи за 18-ти път Нощта на прилепите.
За целта, хората, работещи за опазване на прилепите, неправителствени организации, музеи, спелеоклубове и паркови дирекции ще организират различни събития в градовете София, Пловдив, Стара Загора, Бургас, Русе, Поморие.
В световен мащаб за пръв път нощта на прилепите е чествана през 1990 г.
във Франция и Полша.
Днес Европейската нощ на прилепите се организира в повече от 30 държави, сред които и България и цели да запознае повече хора с уникалния начин на живот и голямата значимост на едни от най-интересните животни на планетата - прилепите.
В началото на октомври започна третото издание на Националния поетичен конкурс Непознати улици .
Конкурсът се организира от Мери от „Мери бойс бенд”.
 В него могат да участват ученици от цялата страна, от VII до XII клас включително.
Желаещите да участват деца трябва да изпращат по три свои стихотворения на свободна тематика на сайта на ГПАЕ Гео Милев : http://gpaeburgas.
org/MARY/ Срокът за изпращане е до края на октомври, а награждаването на победителите ще се състои на 3 ноември 2014 г.
, от 17.
30 ч.
, в Английската гимназия.
„Преди две години издадох своите ученически стихове в малка, красива книга, носеща името на най-популярната песен на Мери Бойс Бенд – „Непознати улици“.
Скоро след това се появи идеята за Национален поетичен конкурс с това име.
И ето, днес сме на прага на Третото му издание! До мен в тази идея стоят: Милена Андонова – директор на Английската гимназия в Бургас и Румяна Емануилиду – журналист, издател и главен редактор на вестниците „Черноморски фар“ и „Фактор“”, пише Мария Мурафчиева – Мери.
Тя се обръща към младите хора със следните думи: „Вярвам, че има много млади хора, които и в 21-ви век създават поезия и споделят своите мисли с белия лист и със света! Искам да разбера какво мислиш, какво те вълнува, в какво вярваш! Какво пишеш? Пишеш ли? Тръгна ли вече по „непознатите улици“ на творчеството? Сподели мислите си с нас! Изпрати свои стихове на свободна тематика за Третото издание на Националния поетичен конкурс „Непознати улици“! Ако си ученик от VII до XII клас включително, тази покана важи точно за теб”.
Диян Димов отново е директор на Пристанище Бургас.
Решението е вето по време на заседанието на Борда на директорите на порта.
Назначението на Димов, който оглавяваше пристанището по време на правителството „Борисов” не е изненада.
То стана възможно, след като през изминалата седмица министърът на транспорта Ангелакова уволни от съвета на директорите досегашния изпълнителен директор Аргир Бояджиев и назначи на неговото място Иван Капитанов.
Така имената тричленния борд Диян Димов, Иван Капитанов и Стойко Танков.
За избор на нов изпълнителен директор трябваха 2 от 3-те гласа, които кандидатурата на Димов е събрала.
Припомняме, че преди около месец по същия начин по който бе освободен Бояджиев от шефското място бе уволнен и Николай Тишев, който е областен председател на БСП-Бургас.
Тогава на неговото място в борда застана Диян Димов, който е общински съветник от ГЕРБ.
 След идването на Димов отново бе проведен избор на директор, но тогава бе избран Аргир Бояджиев, тъй като борда бе доминиран от кадри верни на БСП- самият Бояджиев и Стойко Танков.
На 14 октомври българите почитат Св.
Петка – една от най-тачените и обичани светици от нашия народ.
В народния календар празникът е известен още като Петковден.
В представите на предците ни Св.
Петка била медиатор между земния и отвъдния свят, покровителка на митичния праотец и закрилница на жената и рода.
Вярват, че има свръхестествена сила да лекува бездетни и млади родилки.
По стар обичай на Петковден жените споменават мъртвите и в тяхна памет раздават подковки, поръсени с варено жито, подсладен ориз, диня и грозде.
В памет на светицата се прави семейна родова служба.
Месят се малка питка „Св.
Петка“ за здраве и благополучие на семейството.
В миналото жителите на някои родопски селища свързвали Петковден с есенните женски жертвоприношения, известни като „черкуване за Господа“.
 Всяка стопанка колела бяла животно – обикновено кокошка, която готвела с ориз.
От обредната храна раздавала на жените в махалата за здраве на семейството, да се плодят животните, да има берекет в нивите.
А в двора на църквата правели общоселски курбан.
В календара празникът е известен още като зимен Петковден.
Той бележел края на стопанската година и началото на нечистите дни, които продължават до Димитровден (26 октомври).
През това време са забранени веселбите, правят се магии и заклинания, гадае се каква ще е годината, като на всеки ден съответствал по един месец в от нея.
Когато нечистите дни отминат, започват сватбите.
По къщите тръгват лятници и годежари.
Стопанките организират седенки и надпявания.
А на площада се вият широки петковденски хора.
 Именици днес са всички, които носят имената Петка, Петко, Петкана, Пенко, Петя, Петьо, Параскева, Параскев, Параско, Парашкев, Паца, Паша, Пачо, Пъшо.
 23-годишн айтозлия направили отпита да подкупи служители на реда, съобщиха от полицията.
На 13-ти октомври около 13.
30 ч.
на кръстовището на айтоските улици „Генерал Гурко” и „Перущица” за проверка е спрян л.
а.
„Ситроен С 3”, управляван от 23 -годишния И.
А.
от Айтос, който бил в нарушение на Закона за движение по пътищата.
И.
А.
с цел несъставяне на акт за констатираното нарушение от служители на Районно управление „Полиция” - Айтос, хвърлил две банкноти от по 20 лв.
в служебния полицейски автомобил, поради което е задържан за срок от 24 часа.
По случая е образувано бързо полицейско производство.
19-годишният бургазлия Й.
К.
е арестуван за кражба на дрехи от магазин „Адидас” в Mall „Бургас Плаза”.
Криминално проявеният младеж е откраднал стоки на стойност 125лева.
Кражбата е извършена на 26-ти септември.
Задържаният е направил пълни самопризнания и върнал откраднатите вещи.
Работата по случая продължава от служители на Пето Районно управление „Полиция” - Бургас.
Ден преди Хелоуин бургазлии ще могат да посетят „Театъра на сенките”, който за първи път „отворя” своите корици в Морското казино.
Решилите да си подарят едно по-различно приключение в нощта на 30 октомври няма да съжаляват.
Техен водач през света на сенките ще бъде автор, който е завладяващ колкото Шехерезада, но с чувство за хумор и вкус към загадъчното, като Индиана Джоунс.
От „Театъра на сенките” не бива да се очакват мяркащи се силуети на артисти, надничащи зад параван, защото „театърът” е цял свят.
Свят, скрит между кориците в стихосбирката на дългогодишния журналист от „Морски Труд” Наталия Недялкова.
Същата Наталия, която с един замах на перото прогонва клишираната представа за поезия - страници, покрити със сълзи, въздишки и любов .
 „Театърът на сенки” е затворен за сладникави истории , но за сметка на това показва на читателя пътя към собственото му прозрение.
Екзистенциалната тема не е чужда на авторката, но тя не я използва, за да филофства, а за да разпъне „Шапито”.
А в случай, че се питате какво има под него:„Шапитото е безумна въртележкаедин път представлението минава добре,друг път се играе много тежко:Публиката не винаги е дружелюбнапонякога сипе овации,друг път освирква и хулиЖивотът е цирк,ту весел ту тъжен, но дава възможност да му се радваш от ВИП-ложата”Макар Наталия Недялкова да е автор на стиховете от „Театъра на сенките”, причина за тяхното издаване стават нейните почитатели, които с интерес следят фейсбук страницата й.
Именно социалната мрежа е мястото, където Наталия първо публикува творбите си.
Яркият й талант да си служи с думите и усещанията е причина премиерата на „Театъра на сенките” да бъде включена в Есенните литературни празници на Бургас.
Стихосбирката на Наталия Недялкова ще бъде представена на 30 октомври, от 18:00 часа, в зала „Петя Дубарова” на Културен център „Морско казино”- Бургас.
Готови ли сте за пътешествие?Изпълнението на строително-монтажни работи обхваща два обекта.
Единият е естествена земна ивица, отделяща на съответната денивелация морския плаж от частично и напълно изградените сгради.
Другият представлява улица с тротоари от плочи и бетонни настилки върху част от 0014тротоарите, дървени конструкции от стари временни обекти.
Проектното решение включва изграждане на зони за отдих, зони за преминаване и паркоустрояване и благоустройство на обекта.
Дейностите включват още доставка и монтаж на материали и съоръжения според проектната документация и количествените сметки.
Крайният срок за изграждане на подхода е не повече от 4 месеца и не по-малко от 1 месец от влизането в сила на договора за изпълнение.
Във връзка с предстоящи ремонтни дейности на улица „Крайбрежна“ която се явява вход – изход за Стария град на Созопол, се налага временна организация на движението.
Отсечката между пл.
“Хан Крум“ от сградата на Община Созопол, ул.
„Крайбрежна“ до ул.
„Н.
Вапцаров“ ще бъдат затворени за движение на МПС, считано от днес до 31 декември.
Спирката за автобусите, пътуващи по линията Бургас – Созопол и обратно, ще бъде на пл.
“Черно море“, пред аптеката.
Двама 16-годишни бургазлии са били заплашени и обрани в бургаския жилищен комплекс „Лазур”.
Младежите са били пресрещнати от двама непознати, които след заплаха им отнели мобилен телефон на стойност 200 лв.
Грабежът е станал на 13-ти октомври около 19,30 часа в градинката пред бл.
41 в ж.
к.
„Лазур”.
Извършителите на грабежа се издирват по описание от служители на Пето Районно управление „Полиция” - Бургас.
Инициативата „Да спортуваме заедно“, която ще се проведе от 13-ти до 17-ти октомври в област Бургас, бе представена днес.
Тя се организира от Областния информационен център и Централния информационен и координационен офис (ЦИКО).
 Целта на инициативата е да се популяризира работата на Областен информационен център – Бургас, като се отбележат и обозначат постигнатите резултати по проекти, финансирани от Структурните и кохезионния фонд за програмен период 2007-2013г.
Участие в многобройните прояви по общини ще вземат както ученици от различни учебни заведения, така и хора с различни професии.
В училища, спортни зали и площадки в общините Несебър, Поморие, Созопол, Приморско, Руен, Царево, Малко Търново, Средец, Сунгурларе и Карнобат, Камено и Айтос ще се проведат спортни празници, като участниците ще могат да се включат в различни спортни инициативи (футбол, хандбал и волейбол) и забавни игри (народна топка, шах и федербал).
В Община Бургас от 13-ти до 17-ти ще се проведе „Европейско приключение“ – спортно ориентиране, участниците в което ще трябва да откриват обекти, финансирани със средства от Европейския съюз.
От осем обекта, разположени в Морската градина и централната част на гр.
Бургас, участниците ще получат карта с информация за всеки от обозначените обекти.
При събирането на 3 карти, включилите се в състезанието ще получат своята награда в офиса на Областен информационен център – Бургас.
Целта на организаторите е да запознаят обществеността с реализираните обекти в гр.
Бургас със средства от Европейския съюз и да промотират идеята за активни хора.
На 15-ти октомври от 11.
30 в ПГЕЕ „Константин Фотинов“ ще се проведе спортен празник с участието на учениците от гимназията.
В този ден ще има състезания по футбол, волейбол и лека атлетика.
На 17-ти от 13.
00 часа ще се проведе „Ден на отворени врати“ в Спортен център „Изгрев“ гр.
Бургас, който ще бъде кулминацията от прояви на Инициативата.
Тогава ще се проведе открита тренировка по хандбал с лицензиран треньор, състезател в елитната хандбална група, който е и национален състезател.
След края на срещата ще се предостави възможност, публиката да се включи в хандбален мач.
По същото време ще има и демонстрация по волейбол от два девически отбора, а също и възможност от страна на желаещи да се включат в открита тренировка по този вид спорт.
За тези, които обичат двужението е предвидена демонстрация по „Фитнес на открито“ от спортен клуб „Свети Никола“.
Предвиден е и демонстративен мач от две от футболните школи на града.
След приключване на футболната среща, известен бургаски специалист по футбол, ще направи открита тренировка с всички желаещи.
На нея ще присъстват и няколко емблематични футболисти от Бургас, свързали имената си с най-големите успехи на футбола в града.
Организаторите са осигурли волейболни, футболни и хандбални топки за желаещите да играят на центъра след края на демонстрациите.
На пресконференцията представители на бургаските медии подкрепиха инициативата на ОИЦ Бургас „Да спортуваме заедно“, а организаторите обявиха награда – футболна топка за медията, която най-добре отрази проявата.
След края на пресконференцията журналисти от бургаски медии се снимаха в подкрепа на инициативата и обявиха, че започват да събират отбори, които да се включат в заключителния Ден на отворени врати на „Спортен център Изгрев“.
Организаторите пък поканиха чрез медиите всички бургазлии, които обичат спорта да заповядат и също да вземат участие в празника.
Шофьорската кабина на циментовоз се е запалила в движение, съобщиха от полицията.
Инцидентът е станал на 12-ти октомври около 16,20 часа.
Камионът се е движил по пътя Варна – Бургас в района на местността „Горска барака”.
 Огънят е потушен от един противопожарен автомобил и трима огнеборци.
Обгоряла е шофьорската кабина на товарния автомобил, но няма пострадали.
При извършения оглед не са констатирани данни за умишлен палеж.
20-годишният криминално проявен С.
М.
от Бургас е задържан с полицейска заповед за срок от 24 часа, след като удрял с метална палка кола в движение.
Хулиганските действия са извършени на 11-ти октомври около 08,35 часа на бургаската улица „Струга” по време на движение в посока МБАЛ – Бургас.
 Лек автомобил „Деу Леманс”, управляван от 44- годишен бургазлия, е застигнат от л.
а.
„БМВ”, с бургаска регистрация, чийто водач при изравняването на колите през прозореца си нанесъл удари с метална палка по купето на автомобила, счупвайки дясното огледало за обратно виждане.
След хулиганските действия л.
а.
„БМВ” се оттеглил в посока бул.
„Янко Андонов”.
По случая във Второ е Районно управление «Полиция» - Бургас образувано досъдебно производство.
