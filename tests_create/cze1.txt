Ahoj jak se máš.
Já jsem jozef.
A ty seš.
Kryštof.
Ema mele maso.
Ema ma mamu.
Mama mele Emu.
Ola láme. Míla mele.
Jula jí sama. Máme maso.
Byla jedna babka,
prodávala jabka.
Za děravý groš
prodala jich koš.
O řepě

Dědeček zasadil řepu. Na podzim byla veliká, převeliká. Dědeček tahal, tahal, ale řepa se nehnula. Zavolal dědeček na pomoc babičku. Babička za dědečka, dědeček za řepu. Tahali, táhli, ale řepu nevytáhli. Tak zavolala babička Aničku. Anička za babičku, babička za dědečka, dědeček za řepu. Tahali, táhli, ale řepu nevytáhli. Anička zavolala psa Oříška. Oříšek za Aničku, Anička za babičku, babička za dědečka, dědeček za řepu.Tahali, táhli, ale řepu nevytáhli. Oříšek zavolal kočku Micku. Micka za Oříška, Oříšek za Aničku, Anička za babičku, babička za dědečka, dědeček za řepu. Tahali, táhli, ale řepu nevytáhli. Micka zavolala myšku. Myška za micku, Micka za Oříška, Oříšek za Aničku, Anička za babičku, babička za dědečka, dědeček za řepu. Tahali, táhli - řepu vytáhli.
Máme mámu. Já mám mámu.
Ola je malá. Máme málo.

Mamince (František Halas)

Ty má milá mámo, nevypovím přáním
to, co mluví samo nejlíp červenáním.
Ty má drahá mámo, chtěla bych být jako ty,
z lásky, z práce, z dobroty.
Ty má milá mámo.

Lidová říkadla

Kadla, Kadla,
Z půdy spadla,
natloukla si koleno
o dubové poleno.

Jede Kudrna
okolo Brna,
nemaže kola,
kolo mu vrzá.

Ten náš Pavel,
to je kos,
ztratil boty,
chodí bos.

Libuše je bledá. To to zebe.
Sníh je bílý. Máme malý byt.

Rozpočitadlo (Josef Kainar)

Krokodýl, krokodýl,
troje boty prochodil,
na čtvrté se nezmůže,
všude bláto, kaluže.

Když jde koupit housky,
musí chodit bosky,
naříká si tuze,
jaká je to chůze.

Svět ho mrzí,
v očích má slzy,
chytil rýmu,
jde pro medicínu,
kdo mu dá na boty?
A to budeš zrovna ty!

O kohoutkovi a slepičce

Slepička našla jahodu a dala půlku kohoutkovi. Kohoutek našel také jahodu. Protože byl lakomý, dal si celou jahodu do zobáčku. Začal se dusit. Slepičko, slepičko! Dej mi vodu, nebo se udusím. Slepička utíkala ke studánce, jen se jí peříčka čepýřila. Studánko, studánko, dej mi vodu. Kohoutek leží v oboře, nožky má nahoře, bojím se, bojím, že umře. Dám ti vodu, až přineseš od švadleny šátek. Slepička utíkala za švadlenou Aničkou. Jen se jí peříčka čepýřila. Aničko, Aničko, dej mi šátek pro studánku. Studánka mi dá vodu pro kohoutka. Leží tam v oboře, nožky má nahoře. Bojím se, bojím, že umře. Dám ti šátek, až mi přineseš botičky od ševce. Slepička utíkala za ševcem Matoušem. Jen se jí peříčka čepýřila. Matouši, Matouši, dej mi botičky pro švadlenu Aničku. Anička dá šátek pro studánku. Studánka dá vodu pro kohoutka. Leží tam v oboře, nožky má nahoře. Bojím se, bojím, že umře. Matoušovi bylo slepičky líto. Dal botičky Aničce. Anička dala šátek studánce. Studánka dala vodu slepičce. Slepička utíkala do obory, jen se jí peříčka čepýřila. Dala kohoutkovi napít, a zachránila ho.

Máte umyté ruce? Cilka jde kolem celnice.
Hana jí ráda ovoce. Sedáme do lavice.

Tryskové letadlo (Oldřich Syrovátka)

Křídla mám a nejsem pták,
letím, letím do oblak.
A když v letu zaburácím,
rozlétnou se všichni ptáci
nad lukami, nad lesem.
Hádej, hádej, kdo že jsem.
Snad už tě to napadlo.
Jsem tryskové letadlo.

Kočka pije mlíčko. Koláč se kutálí.
Pes má mokrý čumáček. Začíná jaro.

Šnečku, šnečku, vystrč růžky,
dám ti krejcar na tvarůžky
a troníček na tabáček,
bude z tebe hajdaláček!

A já brouček, sekal souček,
usek jsem si paleček,
šel jsem k panu doktorovi,
aby mi dal flastříček.
A pan doktor se mě ptal:
Cos to, broučku, udělal?
A já brouček sekal souček,
celý jsem se posekal.

Utíkej, Káčo, utíkej,
honí tě kocour divokej.
Káča utíká co může,
kocour ji chytit nemůže.

Lída jede domů. Sudy jsou plné vody.
Malá Dana píše dopis. Ježek dupe.

Hody, hody, doprovody,
dejte vejce malovaný.
Nadáte-li malovaný,
dejte jenom bílý.
Slepička vám snese jiný
v komoře v koutku
na zeleném proutku.

Skoč, panno, do vody
pro červené jahody.
Proč já bych tam skákala,
sukničku si máchala?
Kde bych si ji usušila?
U paní báby,
u zelené žáby.

Žába skáče v blátě,
koupíme jí gatě.
Na jaký, na jaký?
Na zelený strakatý.


Lidová říkadla

Skoč, panno, do vody
pro červené jahody.
Proč já bych tam skákala,
sukničku si máchala?
Kde bych si ji usušila?
U paní báby,
u zelené žáby.

Žába skáče v blátě,
koupíme jí gatě.
Na jaký, na jaký?
Na zelený strakatý.

Láďa našel kuklu. Po moři pluje loď.
Kolem domu je zeď. Vláďa jede na kole.
Ptáček ďobá do země. Hlemýžď je pomalý.

Lidová říkadla

My jsme jako hastrmani,
ve vodě jsme bez ustání.
Vozíme se pro legraci
na ledě jak Eskymáci.

Sousedovic Mařena
chtěla jabka kožená;
Že má srdce ze zlata,
natrhám jí sláďata.

Zima pro kočku (Jiří Žáček)

Sněží, sněží potichu -
kočky, choďte v kožichu!
Noste kožich kočičí,
pod něj vítr nefičí.
