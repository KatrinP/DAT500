U trećem nastavku eksplozivnog serijala Jutarnjeg lista o sudskom procesu bivšem hrvatskom obavještajcu Josipu Perkoviću otkrivamo kako je Udbin kiler 'Pitagora', što je bilo kodno ime Vinka Sindičića, izmaknuo Perkovićevoj kontroli.
Bivši se obavještajac, kojemu uskoro kreće suđenje u Njemačkoj, žalio da mu se Pitagora početkom 80-ih godina prošlog stoljeća popeo na glavu.
“Kad su oni otišli, Josip mi je rekao: Eto vidiš što je on (Sindičić) napravio za nas. To je čovjek koji je zaslužniji nego nas deset najboljih. Ali pravi probleme... Nedavno sam ga pozvao i čak sam galamio na njega. On je u stanju da se ušuti kao da se izvinjava. Ali on je takav, ne možeš ga obuzdati. On je proveo akcije, izvrsno izvršio zadatak, ali je ubrljao s onim djetetom u Veneciji (ubojstvo hrvatskog emigranta Stjepana Ševe, uključujući i pokćerku Rosemarie koja je imala devet godina) ... to je bacilo malo sjenu, a ono drugo što on radi ne možeš ti njemu reći. U stanju je da napravi veliki nered, a kad ga pozoveš manji je od makova zrna. Izružio sam ga, malo je falilo da počne plakati", ispričao je u malo poznatom i nevjerojatno opširnom svjedočenju Ivan Lasić Gorankić, koji je u vrijeme ubojstva Stjepana Đurekovića Perkoviću bio izravno nadređen.
Premijer Zoran Milanović je u ekskluzivnom razgovoru za RTL Danas rekao kako Vlada ne planira odustati od monetizacije autocesta istaknuvši kako nije riječ o nikakvoj rasprodaji, a kamoli prodaji autocesta.
- Ja nisam gradio niti mostobran niti ću graditi odstupnicu. Moja dužnost je da kažem ono što je istina, a to se ovih dana vrlo sustavno izbjegava. To je bio pokušaj da se neke stvari poprave, odnosno učine boljima, i dalje se radi o tome. Imamo četiri milijarde eura duga glavnice za autoceste. To nisu naše autoceste u tom smislu, mi ćemo ih tek morati otplatiti, rekao je premijer te objasnio:

- Te četiri milijarde eura ćemo u 25 godina svi mi kroz cestarinu i kroz gorivo platiti, ako odustanemo od monetizacije, osam milijardi eura. Znači, najmanje još četiri milijarde kamata strancima. Tako se ponašaju ljudi koji uopće ne razumiju što je novac. Ova alternativa, o kojoj Hrvatska zaista ne ovisi, nudi to da se, ako dobijemo zadovoljavajuću ponudu, a mi smo govorili da je to tri milijarde eura u gotovini od onih koji imaju novac, mi ga nemamo, da se lijepo razdužimo. To je kao kad uzmete kredit pa prodate svoj prvi stan pa onda s tom gotovinom si smanjite kredit. Da se razdužimo, da se HAC razduži, da ukinemo autocestu Rijeka-Zagreb jer, ponavljam, HAC je osnovan samo da bi mogao dizati kredite uz garancije hrvatske vlade, govorio je premijer u emisiji RTL-a.

Objasnio je u jednoj rečenici što monetizacija autocesta može značiti za hrvatsku budućnost.

- Dakle, ili možemo plaćati kamate još 25 godina strancima ili se sada razdužiti i taj novac od benzina prebaciti na Hrvatske ceste, Pelješki most, željezničku infrastrukturu i imati novu vrijednost.

Milanović je objasnio da svi ljudi u Hrvatskoj mlađi od 52 godine imaju poslovni interes u monetizaciji autocesta.

- A onda, sada dolazimo do onog bitnog, omogućiti našim mirovinskim fondovima, II. stupu, da uđu u taj posao zajedno s velikim svjetskim firmama. Ja sam mlađi od 52 godine, svi koji su mlađi od 52 godine, a rade, štede po zakonu u II. mirovinskom stupu. S tim novcem netko treba raditi. Naši mirovinski fondovi imaju 40 milijardi kuna, imaju interes. Kroz nekoliko konzorcija se natječu da uđu u taj projekt i da kada vi ubuduće kupite cestarinu prema Splitu, da jedna lipa ide za vašu mirovinu. Dakle svi mlađi od 52 godine imaju poslovni interes u tome i u biti se nalazimo u jednoj paradoksalnoj situaciji da tu mnogi ljudi, ne znajući, rade protiv sebe u Hrvatskoj i protiv svog interesa. Jer i vi i ja smo dioničari sa svojim iznosom kojeg plaćamo svaki mjesec i od toga ćemo sutra živjeti, rekao je Milanović.

- Naši mirovinski fondovi sjede na 40 milijardi kuna. Znate u šta ulažu da bi rasla vrijednost naših mirovina? U hrvatske državne obveznice. U jednom trenutku to će stati, mi ih više nećemo izdavati u toj mjeri. Oni moraju tražiti prostor za relativno sigurne i isplative investicije. Oni imaju, i to naš hrvatski novac među ostalim, a mi nemamo novaca za autoceste, mi ga tek moramo vratiti, pojasnio je premijer te se osvrnuo na prošla vremena.

- Ja znam da su građani jako osjetljivi na pljačku koju im je priuštio HDZ i da na sve gledaju sa ekstra strepnjom. Ja im mogu reći mi nismo HDZ, mi nećemo ići glavom kroz zid, ali ljudi to moraju osvijestiti. Ovo nije velika priča za Hrvatsku, ovo nije nikakva rasprodaja, a kamoli predaja autocesta. Ovo je naprosto jedan racionalan potez da pomognemo sebi, da se ponašamo pametno.

Na upit da komentira izjavu ministrice Vesne Pusić da će Vlada morati razmisliti o monetizaciji ako velika većina bude za, Milanović je odgovorio:

- Do ovoga što sad radim i do nekih rezultata sam došao 99,9 posto racionalnim i upornim ponavljanjem, dosadnim ponavljanjem, nekih stvari iza kojih stojim. To čak nije stvar vjere jer bez vjere nema politike, nego je to stvar činjenice. Neka me opovrgnu oni koji govore 80 milijardi kuna koje ćemo tu izgubiti, pa taj novac ide automatski za otplatu kredita u Berlin, Zurich, London. Pa to je bacanje novaca!

- Dakle, ceste su tu, onaj koji se zadužio za ceste nije napravio lošu stvar, napravio je dobru stvar, naročito u vrijeme Račanove vlade jer je tada bilo bolje i jeftinije, ali i kasnije nije bilo izbora. I sad to treba vraćati. Svatko tko kupi litru benzina ili dizela davao je 1,20 kn za otplatu kredita. Plus, tko god je platio cestarinu, također je davao za otplatu kredita. To zajedno bi bilo knap za sljedećih 25 godina.

- Ovo je prva prilika za nas, za generaciju mlađu od 52 godine, da se na tome nešto zaradi i da osiguramo svoje mirovine. Ako prođe monetizacija, ne prodaja, vi kad platite cestarinu, ponavljam, do Splita, vi ste malo uvećali svoju mirovinu jer će na tome zaraditi vaš fond, jedan od četiri u Hrvatskoj, čiji morate bit član po zakonu, i to je sutra vaša mirovina, rekao je Zoran Milanović.

Za RTL Danas je potvrdio da će građani dobiti veće plaće u prosincu te se osvrnuo na najavljeni rebalans proračuna.

- Teško je, kriza je u cijeloj Europi. Znam da se ponavljam, ali Njemačka je na pragu recesije. Nekada sam razgovarao s premijerom nekada jako bogate države iz njemačkog susjedstva, jako bogate države zapadnog susjedstva, koji kaže da im ne ide loše, ali da svaki pomak u Njemačkoj osjećaju negativno. Dakle, mi imamo turizam, dobra je stvar da imamo milijarde eura prometa. Izvoz nam raste, kao državi, kao gospodarstvu. I to izvoz robe, gdje smo uvijek bili slabiji. Stvari se pokreću, polako i naporno. Dvije i pol godine nije dovoljno da bi se, i psihološki, ako hoćete, promijenile neke stvari. Ljudi misle da će ih vlast, kad god nešto radi, pokrasti i zaviti u crno. Ja mogu samo reći, mi nismo takvi. Ja se za to neću bacati pod tramvaj, ali ću Hrvatima reći što je dobro, a što nije dobro.

HRVATSKA KOSTAJNICA - U nedjelju, 12. listopada, zadnjeg dana kestenijade, oko 2.40 sati u ugostiteljskom objektu u Ulici Nine Marakovića u Hrvatskoj Kostajnici 22-godišnji mještanin je fizički napao 52-godišnjaka s područja Dvora te ga lakše ozlijedio, a njegov 32-godišnji prijatelj je potom verbalno napao i naguravao konobaricu koja je pokušala smiriti 22-godišnjaka.

Vidjevši da je došlo do narušavanja javnog reda i mira policijski službenik koji se zatekao na mjestu događaja izdao je zapovijed 32-godišnjaku da prestane s činjenjem prekršaja, na što se on oglušio i fizički nasrnuo na policajca.

Tada su policajcu na dužnosti priskočila u pomoć četiri policijska službenika koja su bila van službe, međutim počinitelji, kojima se pridružio i još jedan 32-godišnjak, su pružali aktivni otpor i fizički napali policajce, pri čemu su dva policijska službenika lakše ozlijeđena.

Pri tom su policajce vrijeđali i omalovažavali pogrdnim riječima. Uz uporabu sredstava prisile počinitelji su uhićeni i dovedeni u policijsku postaju. Alkotestiranjem je utvrđeno da su svi bili pod utjecajem alkohola. Pregledom je kod 32-godišnjaka pronađen 1,8 gram marihuane.

Protiv svih počinitelja je podnesena kaznena prijava zbog napada na službenu osobu te su i prekršajno prijavljeni zbog remećenja javnog reda i mira te vrijeđanja i omalovažavanja policijskih službenika pri obavljanju službene dužnosti. Optužni prijedlog zbog neovlaštenog posjedovanja droge podnesen je protiv 32-godišnjaka, priopćila je sisačka policija.
Bosanskohercegovačka pjevačica zabavne glazbe Donna Ares (37) teško je bolesna, a posljednjih desetak dana nalazi se u Kantonalnoj bolnici u Bihaću. Tamošnji mediji špekuliraju da je riječ o karcinomu iako to njezina obitelj nije potvrdila.

Poznata kantautorica pravoga imena Azra Kolaković obratila se svojim obožavateljima putem Facebooka.

- Ja nisam ona što bi pala na koljena. A to je to što mi nije trebalo. Želim se zahvaliti svima na podršci ovih dana puno mi je značilo. Teške su to vijesti, ali želim također naglasiti da ja NISAM ona što bi pala na koljena. Sad mi treba mir i tišina, brz oporavak i napadam ga kao pravi zmaj. Mene čuva moja raja. Hvala svima, napisala je bolesna Donna zahvalivši se također osoblju bolnice Dr. Irfan Ljubijankić na "fenomenalnoj njezi i brizi" koju iskazuju.

Njezin suprug Džavid Ljubovci otkrio je da se Donna priprema za terapije.

- Donna se psihički osjeća mnogo bolje nego fizički. U svakom slučaju, sve dobro podnosi, jer ima veliku pažnju doktora, obitelji, prijatelja, kao i fanova koji joj svakodnevno pružaju podršku, konstantno je zovu i pišu joj na Facebook. Ona sve zaista dobro podnosi, ali sada mora ojačati organizam, to je najvažnije, da bi nastavila dalje s terapijama - rekao je za Dnevni Avaz .

Donna Ares rođena je u Bihaću prije 37 godina, a prvi javni nastup imala je na hrvatskom izboru za pjesmu Eurovizije na Dori 1997. U Opatiji je prije 17 godina nastupila s pjesmom "Zadnja noć".

Glazbom se bavi od malih nogu. Oba su joj roditelja glazbenici, završila je srednju glazbenu školu te se pripremala za akademiju u inzomstvu no u daljnjem usavršavanju ju je spriječio rat.

Donna Ares je autorica velike većine svojih pjesama, a najpoznatiji su joj hitovi "To mi nije trebalo", "Ubila me tvoja nevjera" i "Idi, idi moja vilo". Fanovi ju od milja zovu kraljica Balkan žurke.

Čudnovato biće iz morskih dubina iznenadilo je singapurskog ribara koji je pecao na svom uobičajenom mjestu na otoku Sentosa, dok je pokušavao uloviti svježu ribicu za ručak.

    Ong Han Boon (54) primijetio je da se nešto zakačilo, ali ono što je izvukao iz mora nadmašilo je sva njegova očekivanja.

- Vidio sam da štap ide gore-dolje i postao prilično uzbuđen. Kada sam izvukao štap iz vode, ostao sam šokiran. Izgledalo je kao čudovište s više od stotinu pokretnih pipaka, a sličilo je na kombinaciju morske zvijezde, hobotnice i izvanzemaljca.

- Znao sam uloviti neke čudnovate stvari iz mora, ali ovako nešto nisam vidio nikad u životu. Izgledalo je kao milijun krakova koji se njišu okolo. Kao vanzemaljac ili neka vrsta mutanta.

Singapurski ribar snimio je čudovište i stavio ga na internet u nadi da će mu netko pomoći da identificira ovu životinjsku vrstu.

- Sve sam prijatelje pitao znaju li što je to, no nitko nije vidio ovako nešto. Pretražio sam cijeli internet, ali ništa. Ako nitko ne može prepoznati ovo biće, onda mora da sam u pravu. Ili je ovo izvanzemaljac ili sam otkrio novu vrstu mutiranog morskog čudovišta, rekao je Ong Han Boon te dodao:

- Ne bi me iznenadilo da sam u pravu, obzirom na to koliko su svjetska mora zagađena, zaključio je ribar.



    ZAGREB - Šef Dinama Zdravko Mamić, uz povišene tonove, danas je napustio sudnicu na početku ponovljenog suđenja zbog vrijeđanja i klevetanja Ivice Crnića, odvjetnika bivšeg igrača Dinama i hrvatske reprezentacije Eduarda da Silve usred ročišta u ožujku 2013.

"Ne mogu više ovo slušati, idem van, ovo nije pravda", rekao je Mamić i napustio sudnicu zagrebačkog Općinskog kaznenog suda. Poslije par minuta Mamić se vratio u sudnicu i pozvao svoju braniteljicu, zagrebačku odvjetnicu Jadranku Sloković da i ona napusti sudnicu nakon čega su zajedno izašli van.

Mamićevom napuštanju rasprave prethodila je svađa s tužiteljem Crnićem koji je izmišljotinom nazvao Mamićevu tvrdnju da mu je Crnić na suđenju u ožujku 2013. rekao "zapamtit ćeš ti tko je Crnić". Šef Dinama potom je Crniću rekao da je "cirkusant", zbog čega Crnić razmišlja o novoj tužbi.

Iako se ročište moglo nastaviti bez nazočnosti Mamića i njegove braniteljice, sutkinja je prekinula ročište i nastavak zakazala za 28. listopada, kada bi odvjetnici trebali iznijeti završne riječi.

Mamić se na početku ponovoljenog suđenja još jednom izjasnio da nije kriv, ustvrdivši da je od prvog trenutka htio da se postupak završi u jednoj sekundi, mirenjem ili priznanjem, ali pošto mu to nije uspjelo odlučio se braniti, kakao je kazao, istinom. Ispričao je da se na nepravomoćnu presudu kojom je bio kažnjen s 350 dnevnih dohodaka ili 128.310 kuna žalio samo zbog "ekstremno visoke kazne".

Iznoseći obranu Mamić je ustvrdio da mu nije jasno zbog čega se Crnić smatra uvrijeđenim i oklevetanim jer se cijeli događaj odvijao u negativnom ozračju za njega i njegovu obitelj kada je u javnost iscurio tajni ugovor između Mamića, nogometaša Eduarda da Silve i Crnića.

U toj atmosferi se, po Mamićevim riječima, u javnosti govorilo da je ugovor 'iscurio' iz Ministarstva sporta kojem je na čelu bio Željko Jovanović i da je Crnić u to bio involviran.

Crnić je tužio Mamića jer ga je u sudnici nazvao "mišem, kretenom, monstrumom i tatinim sinom" koji "po instrukcije odlazi kod Jovanovića".

Mamić je zbog toga bio osuđen na novčanu kaznu, ali je zagrebački Županijski sud, odlučujući o žalbi ukinuo prvostupanjsku presudu, uz obrazloženje da nisu razgraničena kaznena djela klevete, uvrede i sramoćenja.

Izmjenjenom privatnom tužbom Crnić sada Mamića tereti za uvredu i klevetu, ali ne i za sramoćenje.
Nakon brojnih špekulacija o tome što se dogodilo s 31-godišnjim sjevernokorejskim vođom, koji se više od mjesec dana nije pojavljivao u javnosti, u utorak po sjevernokorejskom vremenu misterij je razriješen.
Kim Jong-un pojavio se sa svojom pratnjom na otvorenju novoizgrađenog stambenog kompleksa za znanstvenike. Na najnovijim fotografijama vođa hoda uz pomoć štapa što je produbilo nepoznanicu o tome što se s njim događalo u zadnjih pet tjedana.

Prema pisanju Daily Maila, Kim Jong-un bio je u Kini na tretmanu mršavljenja gdje mu je u tamošnjoj bolnici ugrađen želučani prsten kako bi se lakše borio protiv debljine. Navodno je to potvrdio i vjerodostojni izvor za britanski list, povezan s obavještajnim krugovima na Zapadu.

Kim Jong-un je, inače, posljednji put viđen u javnosti 3. rujna kada je sa suprugom Ri Sol-ju bio na koncertu. Na zadnjoj snimci je primijećeno da šepa, ali i da se vidno udebljao.

Prošloga mjeseca svijet je obišla vijest da je Kimovo zdravlje ozbiljno ugroženo zbog prevelike konzumacije sira ementalera, kojega je zavolio dok je bio student u Švicarskoj.

Prije tri tjedna sjevernokorejski režim je priznao tek da se Kim Jong-un ne osjeća dobro. Špekulira se da njegova prekomjerna težina stvara dodatni pritisak na obje noge, pa je morao potražiti liječničku pomoć za ozljedu noge, ali i prekomjernu težinu.

Kim Jong-un u zadnjih je mjesec dana propustio nekoliko važnih događanja u Sjevernoj Koreji, pa tako i proslavu rođendana Partije.

Stručnjaci za prilike u totalitarnom režimu vjeruju pak da se 31-godišnji Kim namjerno debljao kako bi što više sličio Velikome vođi, svome djedu Kim Il-sungu, koji slovi za utemeljitelja države i još uvijek drži titulu Vječnoga predsjednika, iako je umro još prije 20 godina.

Je li sjeverno korejski vođa doista srmšavio možete procijeniti sami i usporediti fotografije snimljene jučer i prije četiri mjeseca.
Dvije godine sam dekanica, i da, na fakultetu su zaposlena moja dva nećaka i njihove supruge. Prvi nećak zaposlio se tu prije 16 godina, u vrijeme dok sam bila asistentica. Moj drugi nećak primljen je prije sedam, osam godina. A njihove supruge?

Neki su i slučajni
E one su tu došle prije njih, jedna tri godine ranije, druga godinu ranije. Nema tu nepotizma, to vam je ljubav na agronomiji, kaže Tajana Krička, dekanica zagrebačkog Agronomskog fakulteta.

No, to nije kraj ljubavne priče na jednom od imovinom najbogatijeg fakulteta u državi. Listajući na službenim stranicama Agronomskog fakulteta imenik zaposlenih, lako se prebroje prezimena koja se ponavljaju u najčešće muško-ženskoj kombinaciji.

Ukupno ih je 33. Većina se ponavlja dvaput, no nekih je troje ili čak četvero s istim prezimenom. Koincidencija? - Za dva prezimena koja se ponavljaju sigurna sam da nisu ni u kakvoj vezi. Na primjer, Tomići nisu u paru, riječ je o čistačici i akademiku.

Lijepo okruženje
I Barići, kojih je četvero, su slučajni, kaže dekanica i pojašnjava - jedna je Barićka iz Siska, druga iz Vukovara, treća iz Kutjeva i nisu u srodstvu. Što je s ostalih 60-ak zaposlenika s istim prezimenima na istome fakultetu sa sjedištem u Svetošimunskoj pokraj zagrebačkog ZOO-a?

- To vam znači da su se ljudi ženili.

Znate, ovdje oko fakulteta okruženje je jako lijepo. Imamo prekrasan okoliš i to može djelovati... - sad se već smije vlastitom objašnjenju Tajana Krička. Zbog sumnji da su bračni parovi na fakultet dolazili povlačeći jedan drugoga i zapošljavajući se vezom, dekanica tvrdi da je već dobila pet ili šest prijava. I nikada ništa protuzakonito nije dokazano.

- Uvijek su anonimne i imamo sumnju na osobu koja to radi. No, nemam dokaza i ne mogu je prozvati javno - kaže dekanica i dodaje: - Zar mislite da bih nakon toliko prijava još uvijek bila na mjestu dekanice da sam zaposlila svoje nećake i njihove supruge.

Za prvoga nećaka, zaposlenog prije 14 godina, tvrdi da se javio jedini na natječaj u vrijeme kada u toj struci mjesto asistenta nije bilo atraktivno.

Drugi nećak bio je među 10 posto najboljih studenata na fakultetu kada je primljen za asistenta, što je i uvjet za to radno mjesto, a imao je po dekaničinoj tvrdnji svega jednog protukandidata koji nije bio među najboljih 10 posto studenata.

- Proganja me činjenica da tu rade moji nećaci koji su se oženili za zaposlenice, svako malo netko se sjeti prozvati me na red zbog toga. Uvijek im ponovim isto: ja nisam nikome birala partnera. Zar bih ih trebala istjerati? - kaže T. Krička.

I sin oženio kolegicu
Srećom, dodaje, pa joj sin nije agronom već informatičar i radi u privredi. Igrom slučaja, i on se oženio za kolegicu na poslu pa danas rade stol do stola.

Kakav je osjećaj raditi u kolektivu s toliko bračnih parova?

- Nije uvijek lako. Kada imate sjednicu fakultetskoga vijeća pa se dotaknete jednog, pa oboje supružnika krenu na vas. To nije lako...

Dekanica tvrdi da na fakultetu ništa ne taje, zato su imena i stavljena javno na web. Umjesto o bračnim parovima radije bi pričala o uspjesima. Poput novoga vina koje su proizveli studenti i nazvali ga - Fulir.

Nakon što je stigla vijest da je protiv bosanskohercegovačkog glumca Emira Hadžihafizbegovića sisačko-moslavačka Policijska uprava zbog izazivanja prometne nesreće na autocesti A3 podnijela kaznenu prijavu, Dnevni avaz je uspio stupiti u kontak s njegovom suprugom Aidom, koja kaže da njezinoj obitelji prijavu još nitko nije dostavio. Napominje i da Emira policija još nije saslušala te da je njezin suprug i dalje u stanju velikog šoka, smješten u bolnici u Novoj Gradiški.

- Tužba još nikada nije došla do nas. Policija nije uzimala nikakve izjave od Emira. U ovoj bolnici gdje je Emir u isto vrijeme dok je njemu jučer bila operacija, bila je i obdukcija ženi koja je nažalost umrla. Njoj će danas ili sutra biti pokop. Mi smo već sućut njezinoj obitelji izrazili putem telegrama - kazala je Aida.

KAZNENA PRIJAVA NAKON TRAGEDIJE NA A3 Policija: 'Hadžihafizbegović vozio prebrzo'

Na pitanje jesu li se sreli s članovima obitelji poginule žene i optužuju li ih za njezinu smrt, odgovorila je da nisu imali kontakt s njima.

Ja sam tražila jutros u patologiji od jedne krasne doktorice njihove kontakte. Dala mi je broj telefona i adresu, u naše ime čak poslala telegram. Kontaktirat ćemo ih kad prođe neko vrijeme, iako je teško. Osjećam potrebu da što prije stupim u kontakt s nekim od njih. Ne izlazim nigdje iz bolnice, ovdje sam uz Emira. On je u dubokom šoku zbog svega što se dogodilo. Ne bih Emiru prenijela to što mediji pišu, to bi ga dotuklo. Uzet ćemo odvjetnika. Pripremamo materijal. Najvažnije je da sve prođe kako treba, da Emir bude dobro, a i da ova obitelj bude dobro. S obzirom na tjelesne ozljede, uskoro ćemo se preseliti u drugu bolnicu da mu ih saniraju - istaknula je.

Kaže da je operacija ruke protekla uspješno, ali sada treba sanirati napuknuće lumbalnog dijela kralješnice.

- Bio je neurokirurg, kaže da lumbalni kralježak treba učvrstiti, stabilizirati. Dobri ljudi ovdje su poduzeli sve što su mogli, a u Zagreb ćemo se premjestiti kada Emir bude dobro, da može vidjeti što će s projektom u kojem je trebao sudjelovati. On je trebao u ponedjeljak ići na snimanje filma u Makedoniju. Ali, eto vidite, nikada čovjek ne zna što ga čeka. On se mora osposobiti da može ići raditi, ali u šoku je dubokom, trebat će mu vremena. Emir je pokretan, leži, ali ne preporučuje se kretanje dok se ne fiksira ozljeda kralješnice. On leži, spava. Cijelu noć je bio nemiran, nije se mogao smiriti. Molim tko god dođe da spominje kako je došlo do nesreće, jer kada krene pričati, onda plače, jeca. Pokušavam ga stabilizirati - pojasnila je Aida.

Novinari Dnevnog avaza pitali su je i je li Emir svjestan da je udario ženu?

- Ne, on samo kaže da je čuo tupi udarac i ničeg se više ne sjeća - istaknula je Aida.

Maras je to najavio prilikom današnjeg predstavljanja rezultata programa bespovratnih potpora za malo gospodarstvo Poduzetnički impuls za ovu godinu u sklopu kojeg je za nekoliko mjera za 169 poduzetničkih projekata dodijeljeno 67,2 milijuna kuna.

Na pitanje novinara kakvi su to 'spavajući računi' i kako ih misli iskoristiti za poduzetnike, ministar Maras je odgovorio da to nije novost u financijskom svijetu te da je prilikom svog nedavnog posjeta Irskoj čuo od kolega iz irske vlade da se taj model koristi u toj zemlji, kao i u Australiji.

Objasnio je da je riječ o računima s malim iznosima fizičkih i pravnih osoba u bankama koji nisu aktivni nego im se samo odbijaju naknade, kazao je Maras dodajući da ih građani ne koriste zbog raznih razloga, ili nemaju mogućnosti ili iz drugih.

Kada se skupi veliki broj tih računa koji nisu taknuti zadnjih šest-sedam godina u hrvatskim je bankama po toj osnovi i po procjenama, kako je kazao Maras, oko 800 milijuna kuna, te ih banke u nekom trenutku prebace u svoju aktivu i kapital, a nikad nitko drugi s time ne raspolaže.

Od toga se želi osnovati novi fond iz kojeg bi se pomagali projekti malih i srednjih poduzetnika, a ako se netko zbog tih računa kroz nekoliko godina javi da ga želi aktivirati ili uzeti sredstva sa njih to će i moći, objasnio je Maras.

To, dakle, ne bi bilo oduzeto građanima, nego bi osim bankama koristilo i drugima odnosno poduzetnicima, a vjeruje da bi se zakonska regulativa za to i aktiviranje te ideje trebala dogoditi već iduće godine.

Pritom je uvijek važno da se točno odredi za što će se taj novac koristiti i da društvo ima koristi od novca koji nije aktivan, a i šteta je da stoji neaktivan i nedirnut u bankama jer ga se ima za što potrošiti, kaže Maras koji je i na pitanje novinara što misli kako će to proći na Ustavnom sudu odgovorio da misli da neće biti problema jer se nikome ništa ne oduzima.

ZAGREB - Ministar poduzetništva i obrta Gordan Maras najavio je danas pripremu zakona koji će aktivirati sredstva s tzv. spavajućih ili više godina neaktivnih računa fizičkih i pravnih osoba u hrvatskim bankama, na kojima je po prvim procjenama oko 800 milijuna kuna, te da bi se to trebalo koristiti za novi fond za pomoć poduzetnicima.

Ovo nije tiramisu s ananasom, za one koji ne vole kavu pa stavljaju malo kakaa ili varijantu koja ubraja narančin sok da sve bude sočnije. Ne. Ovo je talijanski tiramisu u koji mora ići mascarpone jer sve ostalo je ravno svetogrđu. Mi bi zapravo još dodali čep amaretta disaronna jer volimo intenzvnije okuse. Naša Tamara, inače autorica bloga What´s for dessert obožave slastice, a ovog puta uhvatila se u koštac s pravom talijanskom recepturom.

Ovaj desert najbolje je ostaviti da preko noći odmori (ako ste karakter) kako bi se svi okusi lijepo proželi. Ako niste uspjeli odoljeti slikama i već ste se uhvatili piškota i mascarponea, recept možete pronaći ovdje.


Holivudska glumica Angelina Jolie (39) pohodila je u petak Buckinghamsku palaču gdje joj je kraljica Elizabeta II službeno uručila počasnu titulu Britanskog carstva zbog svoje kampanje protiv seksualnog nasilja. Glumica je u palaču došla u pratnji supruga Brada Pitta i djece. Prema pisanju Daily Maila svi su predstavljeni kraljici Elizabeti II, ali zajedničke fotografije nisu snimljene.


Sportski ribolovci Davor Crnobori i Robert Tkalec iz Sportskog ribolovnog kluba Bib game 4 tuna pobjednici su natjecanja u lovu na tune kapitalce održanog u Puli. Na poziciji uz zapadnu obalu Istre ulovili tunu tešku 117,75 kile i dugačka točno dva metra. Na službenom vaganju okupili su članovi domaćeg kluba i njihovi gosti BGC Big game fishing Croatia iz Splita, a nakon što su suci izmjerili ribu svi su je zajedno večerali.
