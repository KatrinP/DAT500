Simplu și eficient, Guvernul Victor Viorel Pionta a patentat numai pentru români și nefericiții aflați în tranzit prin România combustia pâinii în carburanți. La fiecare litru de combustibili consumați în România, se consumă și o pâine. În preț.

“Cumva trebuia să compensăm surplusul de bunăstare revărsat peste români prin scăderea TVA la pâine”- a declarat premierul Victor Ponta. “Avem reclame la televizor care ne spun că excesul dăunează grav sănătății, motiv pentru care, împreună cu doamna ministru de Finanțe ne-am gândit la sănătatea românilor”.

“Slăbește alături de portofel este programul sub care am hotărât să muncim la binele românilor” – a completat ministrul de Finanțe Ioana Petrescu, această adevărată Zână Accizuță a României. “Dacă vă mai amintiți, la începutul anului, românii cumpărau un litru de benzină cu aproape 1 euro si 25 de cenţi. Astăzi, la pompă este afişat un preţ de 1,41 euro pentru un litru de benzină. Diferența este pâinea pe care, în loc să o mâncați și să vă îngrășați cu tot cortegiul de nenorociri pentru sănătatea dumneavoastră, o ardeți în rezervor la fiecare litru de benzină consumat. Ardeți-o alături de PSD este sloganul nostru”.

PSD se laudă prin afișaj electoral cum că Guvernul Victor Viorel Ponta ar fi scăzut taxele. Chiar și colesterolul, am adăuga noi.

Un guzgan dintre aceia ce domnesc  peste-o celulă

Ce cu-a lor mârșave fapte, patria devine nulă

Pe ciment dormea ținându-și căpătâi mâna cea dreaptă

Dară ochiu-nchis afară, înlăuntru se deşteaptă

Căci în umeda celulă veghea e a doua stare

Iar din inima lui simte o pădure cum răsare,
Care creşte într-o clipă ca în veacuri, mereu creşte,
Ce cu ramuri peste lume, peste mare se lăţeşte.
Umbra ei cea uriaşă orizontul îl cuprinde

Dar sub dânsa DNA-ul tot ca umbră se întinde

Iar în patru părţi a lumii vede şiruri granguri  mari
Prinți, miniștri, chiar și socri, toți imuni parlamentari

Se cutremură guzganul… se deşteaptă... și de-odat

Vede un varan scârbavnic ce se lăfăie-ntr-un pat
Şi priveşte trist la ICA şeicului Constantin
După gratii de fereastră unde rândunele vin

Vede valuri verzi de grâne legănându-se pe lanuri,
Mările ţărmuitoare şi cetăţi lângă limanuri,
Toate se întind nainte-i… ca un uriaş covor,
Vede holdă lângă holdă şi ogor lângă ogor

Visul său se înfiripă şi se-ntinde vultureşte,
An cu an împărăţia tot mai largă îi sporeşte,

Că din dragostea-i lumească un imperiu se va naşte,
Ai căruia bani şi margini numai cerul le cunoaşte.

Dar prin neguri alburie se-ntrevăd şi se prefac
Din întinsă-mpărăţie intr-o umbră de arac

Se cutremură varanul… se deșteaptă... și pe jos

Vede că-are în celulă un guzgan roz si păros

Iată cum din pat șopârla lunecă și se coboară

Și se-apropie de șobo ca să-i ceară o țigară

-Tu ești, Dane ?

-Da, Guzgane ! ‘Ce-ai venit așa tardiv?

-Io-s aicea preventiv !

- Orice gând ai, măi guzgane, şi oricum vei fi sosit,
Cât suntem încă pe pace, eu îţi zic: Bine-ai venit!

………………………………………………………….

Morala :

Panglicari în ale ţării, care joacă ca pe funii,

Măşti cu toate de renume din comedia minciunii

Toţi pe buze-având virtute, iar în ei monedă calpă,
Chintesenţă de mizerii de la creştet până-n talpă

Când vedem că toţi aceia care vorbe mari aruncă
Numai banul îl vânează şi câştigul fără muncă,
Azi, când fraza lustruită nu ne poate înşela,
Astăzi alţii sunt de vină, domnii mei, nu este-aşa?
Prea v-aţi arătat arama sfâşiind această ţară,
Prea făcurăţi neamul nostru de ruşine şi ocară,
Prea v-aţi bătut joc de limbă, de străbuni şi obicei,
Ca să nu s-arate-odată ce sunteţi - nişte mişei!

Dintr-aceştia ţara noastră îşi alege astăzi solii!


Oameni vrednici ca să şază în zidirea sfintei Golii,
În cămeşi cu mâneci lunge şi pe capete scufie,
Ne fac legi şi ne pun biruri, ne vorbesc filosofie.

Încât fonfii şi flecarii, găgăuţii şi guşaţii,
Bâlbâiţi cu gura strâmbă sunt stăpânii astei naţii!

Şi acum priviţi cu spaimă faţa noastră sceptic-rece,

Vă miraţi cum de minciuna astăzi nu vi se mai trece?

Nu știu cum, nu știu de ce, dar constat că, de 25 de ani, democrația din România, adică procentul ăla de sub 1%  politică, este întrecut de un singur lucru, anume de religie. Masele votante sunt urnite, dacă nu de zgârie-brânză din Parlament, atunci de preotul de la cea mai apropiată biserică. Roțile căruței pline de circ și taxe la pâine sunt mișcate de religie.

Corupția e condusă de religie. România însăși, ca stat democratic, este dominată de sutanele mai multor popi, maici și prea-fericiți, toți având lanț, inel și uniformă din aur. Acum, dracu știe de unde atâta lux, că na, e preoție nu cumetrie, dar e clar că preoții români pot fi confundați foarte ușor, dacă nu cu dracii din dotare, poate cu votanții împinși pe ușa din spate a chiliei.

Un astfel de exemplu este și părintele Arsenie Boca, nume important în industria minunilor românești. ,,Sfântul” a murit în 89, adică e pe bară de vreo 25 de ani, dar cum politicianul nu bate-n retragere decât în fața votantului răzvrătit și împotriva sistemului, iată că Arsenie a luat metroul din Ghencea până la sediul PSD, cu tot cu cenușă, oase și tot tacâmul de membre și țesuturi care se pot pierde în 25 de ani de pauză.

Veți spune acum că la mijloc este doar mâna lui Dragnea, și nu vă contrazic. Iar în acest caz, mă gândesc doar la un anumit lucru, care ar putea încălca axioma pesedistului în plină campanie, anume talentul ăsta de reînvieri al lui Liviu. Ok, ok, frate, ai înviat, nu zic, dar să-l învii pe profesorul tău, cam lasă de gândit, nu crezi? Parcă e cam trasă de păr și pentru un om care are doar mustața pisicului din reclama cu Felix.

Așadar, care-i treaba cu Arsenie, omul cu minunile și PSD, partidul minunilor din același trib cu Adrian Minune? Partidul a ieșit la înaintare cu niscavai iconițe cu Boca Făcătorul de Minuni și cu niște mesaje pompoase, scrise în grabă de marketingul PSD. Platitudini care vor să gudure electorata sub gușă, așa, să nu mai aibă nici o sfială în fața listei de candidați. Vorba aia, electorata de munte, cum te prinde, cum te rupe.

Ce idee, totuși, să-ți bazezi campania pe un om care a murit de 25 de ani! Să adaugi, pe lângă afișele cu ,,Doar Ponta (introduceți aici mesajul…)”, iconițe cu o mașină de făcut miracole de calitate negociabilă. Pe religie! Pe toți sfinții din Eden, plus Sfânta Treime! Să funcționezi pe baza propriei kriptonite, care te controlează, te subjugă, profită de tine și apoi te aruncă la gunoi. Pe asta își bazează PSD campania. Pe sfinți morți. Da' bine făi, alegători creștini, re-ați ai drecu, ne votați pe noi, sau pe arhanghelii lui Dumnezeu?

Femeia politică din România s-a născut la televizor, la fel cum, mulți ani mai târziu, vocea lui Horia Brenciu se va naște și ea în juriul Vocea României. Nu e nici înaltă, dar nici scundă, nici urâtă, dar nici frumoasă, nu e blondă, dar nici brunetă, nu poartă sacou, dar nici bașcheți, etc. Pentru că ea este femeie politică. Nu e nici femeie, nici politician. E ceva între frumusețea lui Miron Mitrea și pletele de rocker ale lui Miron Mitrea.

Femeia politică, în totalitatea sa de femeie politică, face, așadar, politică. Politica ei nu e nici de dreapta, nu e nici de stânga, nici de mijloc și nici de nemijloc. E cum vrea ea să fie. Azi susține anarhia, mâine monarhia, poimâine democrația, răspoimâine, comunismul. Părerea sa asupra conducerii unei țări se bazează pe gândirea unei țărăncuțe venită în Capitală, dusă la magazine de lux și întrebată ce vrea să cumpere. Vrea totul sau nimic, numai să fie la un preț convenabil.

Campaniile sale sunt inspirate din cruciadele medievale. Se plimbă la sat, la provincie, fie cu trenul, cu cupeul, cu căruța sau cu limuzina. Împarte vechiile sale lucruri, zâmbește, vorbește și se dă pe lângă alegători. Frumusețea ei poate fi pusă sub semnul întrebării, exclamării sau radicalului, depinde de rochia sau blugii purtați în ziua respectivă. Sărmana, se luptă cât poate pentru voturi, dar se vede clar că bărbații români au devenit, după 50 de ani de comunism și 100 de ani de domnie fanariotă, extraordinari de fideli soțiilor.

Femeia politică română poate să aibă soț sau poate să nu aibă soț. Soțul este doar o constantă în viața ei. El o alimentează cu bani, genți, mașini, case, copii care să nu ia BAC-ul și alte chestii. Când nu mai are chef de mariaj, se descotorosește de el, asemeni unui instalator care se debarasează de propriile garnituri fixate. Ia averea, îl lasă pe moș la DNA, în caz că e corupt, sau la tribunal, dacă e corupt și infidel. Soțul, ca și orice constantă are un ,,dead end” până la care poate să-și facă treaba. 60% din salariu vine pe cardul femeii politice, chit că el plătește toate datoriile, facturile și fițele soției.

Pe lângă soț, copil, purcel, cățel, soacră, amant și alte lucruri de genul ăsta, femeia politică are și unul, două, trei, patruzeci și nouă de animale de casă. Poate să fie orice, de la pisică norvegiană de pădure până la Marea Călugăriță din nordul Tibetului. Cu pet-ul își face poze, selfieuri, natură moartă sau artă profund modernistă, căci femeia politică e artistă prin definiție. Maestră în photoshop și trucaje, putând să pună într-o singură fotografie, propria imagine, alături de un cozonac, un miel, un borș marinăresc și niște bocitoare din Ciorogârla, exemplarul nostru l-ar putea întrece până și pe Dali, dacă și-ar flutura un pic bretonul.

Femeia politică este, deci, o ființă complexă. Nici prea-prea, nici foarte-foarte, nici așa, dar nici așa, nici pe acolo, nici pe dincoace. E așa, dacă e să o luăm pe axa numerelor, undeva între 0,5 și 6. Procente la secțiile de votare. Ba chiar 9, dacă prinde un decolteu puțin mai larg. Că de, de ce să mai deschizi calculatorul, când ai deja afișe pe stradă?

A fost odată ca niciodată PSD. Și ca ei, nimeni nu o să mai fie. Iar în Psd era un om (?) pe care îl chema Deputatul Hrebenciuc iar colegii îl alintam Prâslea. Și el se ocupa cu diverse trebi prin curtea României. Spălat (bani), călcat (oameni în picioare), curățat copaci (de tot), tot felul de Psd-isme. Iar într-o zi a primit niște informații calde (că la rece o să ajungă el după). Cum că DNA-ul (Doar-Noi-Avem) zicea că nenea Hrebe a comis niște nereguli. Și uite așa apare conflictul poveștii. Că, vezi Doamne, Prâslea a cumpărat trafic de influență. Adică, 10 kile de șpagă plus 80 de kile de deputat, se amestecă până vine DNA-ul. Oamenii de la Palat spuneau că a ajuns cam o sută de mii de euro kilu', dar e influență oltenească nene, precum caltaboșii. Care nu e orice boşi, mă-nțelegi. E boşi de boşi din PSD. Caltaboșii lu' Ponta. Și după ce a cumpărat ani de zile influență, s-a săturat și a avut nevoie de apă. Și a cumpărat mii de litri de apă ca să poată spăla milioane de euro. Că, deh, trebuie să apari spălat-curat în fața oşteanului. Scuze, olteanului. Și uite așa, dragii moșului, Hrebe se îmbogățea într-un an cât alții într-o sută. Iar acest Prâslea cel Voinic și Pădurile de Aur a vrut să schimbe povestea. Și, pac, iar l-a văzut DNA-ul că s-a aliat cu Zmeul Adam și a făcut un grup infracțional organizat. Adică, în loc să te bați tu cu Zmeul având teren de luptă zeci de mii de hectare de păduri, tu vrei să le vinzi, Prâslea???
Iar DNA-ul s-a comportat după marea milă a Domnului și l-a luat pentru 30 de zile și l-a băgat într-o cameră cu gratii, ca să-l ajute să scrie povestea. Cum altfel, dragii moșului aș fi putut eu să vă arăt aceste rânduri? Adevărul este că ceea ce voi citiți acum a fost scris de Hrebe și dat copy/paste de către Ponta, totul ajungând la tine, om sărac și furat care citești adevăruri grăitoare. Și așa se încheie prima parte din poveste. Rămâneți pe fază, copii! Partea a doua e cu bătaie.
Și-am încălecat pe-o şa /
Și v-am spus… mândru că sunt român!/

Tara, cea care este cotată ca fiind artista cu cei mai frumoși sâni naturali din România. O cunosc de pe vremea când eram destul de copii. Sânii îi avea și atunci la fel. Doar că acum și cântă. Piesa Missing You atingând 15 milioane de vizualizări pe YouTube.

1.Suntem o țară în care vinde mult nudismul. Și mai ales pe Tv. Tu, de fapt, mai mult cânți decât îți arăți sânii sau invers?
Când e de cântat, cânt, când e de arătat sânii…. am cu ce ma lauda ;)

2. În showbizz-ul din România, ca să ai succes ca femeie, trebuie să faci compromisuri. Spune-mi cele 3 compromisuri pe care le-ai făcut.
Știu că o să ți se pară absurd, însă mă mândresc cu faptul că nu am făcut compromisuri. De ce? Pentru că atunci când faci un lucru cu placere, nu se mai numeste compromis.

3. De câte ori ai făcut playback pe scenă până acum?
Oamenii nu înțeleg niște lucruri esențiale. Există situații în care pur și simplu condițiile de sunet sunt precare. Există situații în care totul e perfect și poți cânta inclusiv acapela. Totul este sa știi să te adaptezi. Atât timp cât ai voce, nu are de ce să îți fie teamă. Poți cânta live fără nicio grijă. Playback, când condițiile de sunet nu mia permis să mă desfășor.

4. Te consideri o pițpoancă ce are voce?
Definiția Pițipoancei o știm cu toții. Nu m-am dorit niciodată să intru în categoria asta. De aceea nu mă consider și nici nu vreau să ajung. Știu doar că am voce.

5. Care este genul tău de bărbat și câți bani ai vrea să aibă?
Să fie măcar inteligent. Și să aibă atâția bani câți ii permite inteligența. Deci, un tip foarte inteligent :)

6. De ce nu mergi și tu la muncă așa cum fac majoritatea femeilor din România?
Nu mai consider de mult muzica o pasiune. Așa că o trec la muncă. Într-adevăr, este mai usor să reușești într-un domeniu în care lucrează zeci de mii de femei, cum ar fi :dreptul, medicina, secretariatul sau croitoria. Dar este și mai greu să reușești într-un domeniu in care locurile sunt limitate, ca să nu zic  numărate pe degete.

7. Te-a interesat vreodată politica din țara asta? Și dacă da, spune-ne ceva despre situația politică de la noi.
Orice cetățean al României ar trebui să fie interesat de situația politică actuală.  Consider că este necesar să ne exprimăm opinia politică prin vot. Mai consider că oamenii din conducere, cei care ne reprezintă, ar trebui aleși în funcție de aptitudunile politice , nu în funcție de popularitatea creată cu ajutorul mijloacelor mass-media.

8. Ai apărut în Playboy, spune-ne ceva despre sânii tăi cotați ca cei mai frumoși sâni din showbizzul românesc.
Sunt naturali.

9. Un personaj politic românesc cu care ai vrea să fiți împreună. Și de ce?
Nu sunt interesată de așa ceva. Nu aș vrea să fiu împreună cu niciun personaj politic românesc.

10. Dă-te mare în două propoziții compuse.
Nu mă dau mare pentru că nu mi-am uitat originile. Întotdeauna am fost modestă și am să rămân la fel. :)

11. Ce faci tu când nu faci nimic?
Îmi place mult să mă plimb. Și mai ales tot ceea ce înseamnă natură. De aceea prefer foarte mult peisajele mioritice.

12. Un cuvânt pentru cititorii deștepți ai Academiei Cațavencu.
Să știți că vă citesc și îmi place noul format al revistei. Adică, e pe bune. Păstrați-vă viu simțul umorului, indiferent de vremurile pe care le traversăm.

Publicaţia „Health” a întocmit cu ajutorul câtorva specialişti în sexologie, un set de sfaturi pentru femeile care au probleme cu atingerea orgasmului. Noi, cei de la Academia Caţavencu, am întocmit între noi, fără ajutorul unor specialiști, că eram prea mulți, un alt set de sfaturi pentru tipele care vor orgasm, funcție de precizările"Health".
1. Țintește punctele cheie.(zice Health). Au dreptate. Cheia de la Q7 sau X6, cheia de la vila cu 3 etaje sau, dacă ești moldoveancă, cheia de la cramă.
2. Vorbește. Bărbații au nevoie să fie ghidați (Health). Corect. Ghidează bărbatul către magazinul de haine scumpe. Păi, tu ești proasta satului să umbli în orice geacă din aia dă blugi dă care are toate vagaboandele care să crede șmechere? Vorbește cu el și arată-i de unde să-ți cumpere ce-ți dorești.
3. Pericolul excită (Health). Foarte adevărat. Nu fi fraieră. Dă-i foc la casă în timp ce doarme și ieși în curte să vezi fenomenul. O să ai parte de un orgasm deosebit văzându-ți iubitul cum sare în gol și gol de la etajul 2 al vilei.
4. Privește filme porno sau erotice (Health). Deci, zicem noi, se face așa: intri pe PornHub, preiei un film cu 3 participanți. Îi spui că ai făcut asta ca să îl exciți și mai tare. El o să fie fericit că mai aduci și a doua femeie, iar atunci îi faci o surpriză: îți chemi la trio cel mai bun prieten. Tu trebuie să fi cea satisfăcută, da?
5. Învață ceea ce îți place (Health). Într-adevăr, se face exact ca la liceu când chiuleai permanent. N-are rost să înveți din Sadoveanu, Sorescu, Eliade. E niște proști. Tu pune-l să îți cumpere cât mai multe rujuri, farduri, creioane de ochi și tot așa, asta ca să vezi care dintre ele ți se potrivește. Ps. Nu la ten.
6. Ai încredere în el (Health). Clar. Health are din nou dreptate. Nu te uita în telefonul lui. N-are rost să vezi că mai umblă și cu alte tipe. Un filosof în viață spunea "Să fie bine, ca să nu fie rău!". Respect domnului Gică Hagi. Astea fiind spuse, îți urăm succes, Pițipoanco!
