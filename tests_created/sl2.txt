Ljubljana - Tudi Gorenjska banka je izstopila iz lastništva Petrola.
V četrtek je namreč odsvojila 84.
299 delnic oz.
4,04-odstotni delež Petrola in tako izstopila iz lastništva te energetske družbe, so danes prek spletne strani Ljubljanske borze sporočili iz Petrola.
Koliko je Gorenjska banka iztržila za delnice, ni znano.
Ravno tako v četrtek se je iz lastništva Petrola umaknil Istrabenz, svoje delež je zmanjšala tudi Nova Ljubljanska banka (NLB).
Istrabenz je odsvojil 84.
490 delnic oz.
4,05-odstotni delež Petrola in ni več lastnik Petrolovih delnic.
Tudi v Istrabenzu takrat niso navedli iztržene cene za delnico.
NLB je odsvojila 63.
182 delnic oz.
3,0284-odstotni delež Petrola in s prodajo iztržila nekaj več kot 17,37 milijona evrov oz.
275 evrov za delnic, so takrat sporočili iz NLB.
Ta se sicer ni popolnoma umaknila iz lastništva Petrola, saj ima v lasti še 63.
183 delnic oz.
3,0285-odstotni delež Petrola.
Istrabenz in Gorenjska banka sta se tako vendarle umaknila iz lastništva Petrola.
Svoj delež v Petrolu sta namreč prodajala že leta 2011.
Tedaj je sta imela z NLB, Hypo Alpe Adria banko in Unicredit banko Slovenije podpisan sporazum o prodaji skupaj 339.
104 delnic oz.
16,25-odstotnega deleža Petrola.
Omenjeni takrat skupnega deleža v Petrolu niso uspeli prodati, prodaje so se nato lotili posamično.
 Zavod za zdravstveno zavarovanje Slovenije (ZZZS) je ovadil Vzajemno in Finmart zaradi goljufije in preslepitve kupcev.
Gre za zavajajoče oglaševanje, da v primeru zdravljenja rakavih obolenj stroški niso v celoti kriti iz obveznega zdravstvenega zavarovanja, plačilu razlike pa se lahko osebe izognejo s sklenitvijo zavarovanja, so pojasnili.
 Na ZZZS so za STA potrdili poročanje Dela, da je zavod ovadil dve pravni osebi in neznane storilce zaradi zavajajočega telefonskega oglaševanja in sklepanja komercialnih zavarovanj, povezanih z zdravljenjem težjih bolezni.
Kazensko ovadbo so prejšnji teden na podlagi prijav več zavarovancev podali na Okrožno državno tožilstvo v Ljubljani in na Okrožno državno tožilstvo v Celju.
Imen ovadenih pravnih oseb na ZZZS niso izdali, a je generalni direktor ZZZS Samo Fakin že v začetku oktobra napovedal ovadbo v tem primeru.
Družba Finmart je namreč za zavarovalnico Vzajemna tržila produkt Vzajemna Rak.
Omenjeno zavarovanje so po navedbah ZZZS oglaševali telefonsko preko zavarovalnih zastopnikov in posrednikov zavarovancem v nasprotju z določili zakona o zdravstvenem varstvu in zdravstvenem zavarovanju, saj so zavajajoče prikazovali, da v primeru zdravljenja rakavih obolenj stroški bolnišničnega zdravljenja oziroma zdravil niso v celoti kriti iz naslova obveznega zdravstvenega zavarovanja, zaradi česar bodo morali zavarovanci razliko pokrivati iz lastnih sredstev.
Temu pa da se lahko glede na izjave zavarovalnih zastopnikov in posrednikov izognejo s sklenitvijo njihovega na novo ponujenega zavarovanja, ki bi pokril morebitno negativno razliko stroškov zdravljenja rakavega obolenja.
Vse stroške pokriva že obvezno zdravstveno zavarovanjeToda omenjeni zakon nedvoumno določa, da sta z obveznim zdravstvenim zavarovanjem zavarovanim osebam v celoti zagotovljena zdravljenje in rehabilitacija malignih bolezni, vključno s stroški zdravil za zdravljenje malignih bolezni.
 To pomeni, da sta tako strošek samega institucionaliziranega bolnišničnega zdravljenja kot tudi strošek zdravil za rakave bolnike v celoti pokrita že iz sredstev obveznega zdravstvenega zavarovanja, zaradi česar osebna participacija zavarovancev za te storitve ni potrebna, če se storitve koristijo znotraj mreže javne zdravstvene službe, poudarjajo na ZZZS.
Oglaševanje v nasprotju z omenjenim zakonskim določilom po navedbah ZZZS predstavlja zlonamerno zavajanje zavarovancev, s katerim pravna oseba izkorišča neizkušenost in neznanje zavarovancev za pridobivanje njihovega soglasja za sklenitev zavarovalnih pogodb njej v korist.
Kot menijo za ZZZS, osumljeni dejansko sklepajo zavarovalne pogodbe tako, da zavarovanci v škodo lastnega premoženja sicer vplačujejo zavarovalne premije, čeprav ekvivalentne protidajatve prve pravne osebe nikoli ne bodo prejeli.
 Pri tem ne gre prezreti, da je še posebej na področju zavarovanja zdravja zavarovanec nedvomno kot laik šibkejša stranka in je kot tak še bolj dovzeten za zavajajoče ravnanje domnevno strokovnega zastopnika, še pojasnjujejo na ZZZS.
Domnevna kršitev petih zakonovNa zavodu ugotavljajo domnevno kršitev petih zakonov, kazenskega zakonika, zakona o odgovornosti pravnih oseb, zakona o zavarovalništvu, obligacijskega zakonika in zakona o varstvu potrošnikov.
Po navedbah Dela so zagrožene kazni glede na posamezna očitana dejanja različne in segajo od denarne kazni do petih let zapora.
V družbah po pisanju časnika niso bili dosegljivi za komentarje.
Skupine za pravice žensk so v Franciji opozorile na seksistično cenovno politiko v trgovinah.
Francosko finančno ministrstvo je zato odredilo preiskavo o tem, zakaj ženske potrošnice v trgovinah za navidezno zelo podobne izdelke plačujejo višjo ceno kot moški.
Šamponi, deodoranti, britvice in drugo blago, ki ga tržijo kot »žensko«, so razlogi za jezo predstavnic nežnejšega spola v Franciji, ki pravijo, da z nakupi dražjih izdelkov plačujejo dodatni »nevidni davek«.
Pod peticijo so zbrale okoli 30 tisoč podpisov, vladni uradniki pa so jim zdaj obljubili, da bodo raziskali razlike v cenah izdelkov za ženske v primerjavi z izdelki za moške potrošnike.
Kampanjo je podprla Pascale Boistard, državna sekretarka za pravice žensk, ki se na twitterju sprašuje: »Ali je roza barva razkošja?Prva fotografija, uporabljena v kampanji, prikazuje roza zavojček petih britvic iz trgovine podjetja Monoprix (slovenski prevod bi bil enotna cena), za katere je treba odšteti 1,80 evra, medtem ko modri zavojček desetih britvic v isti trgovini stane 1,72 evra.
V drugi trgovini verige Casino so našli 200-mililitrski gel za britje, za katerega morajo ženske odšteti 2,87 evra, moški gel pa je skoraj pol evra cenejši.
Aktivistke trgovce opozarjajo, naj prenehajo s seksistično cenovno politiko in jih obtožujejo »ženskega davka«.
»V trgovinah Monoprix ni enotnih cen! Za podobne izdelke ženske plačujemo več kot moški,« so zapisale aktivistke.
»Trgovci izkoriščajo dejstvo, da so izdelki za žensko in moško higieno na različnih oddelkih, in tako postavijo različne cene za podobne, če ne celo enake izdelke.
« Razlike so našle celo pri cenah nahrbtnikov, pisal in hrane, pa tudi pri frizerskih in nekaterih drugih storitvah.
Hkrati opozarjajo, da ženske v povprečju zaslužijo skoraj 30 odstotkov manj kot moški, pri pokojninah pa naj bi bila razlika še večja.
»Vedele smo, da so bile podobne priskave že v ZDA, in vedele smo, da bomo našle razlike, nismo pa vedele, da jih bo toliko, in da jih bomo našle s takšno lahkoto,« je dejala ena izmed aktivistk.
Monoprix očitke seveda zanika in pravi, da se razlike pojavijo zaradi proizvodnih stroškov, poleg tega pa trdijo tudi, da so moške britvice bolje prodajane, zato tudi dosežejo nižjo ceno.
Ena najstarejših ljubljanskih gostiln Figovec na vogalu Slovenske in Gosposvetske ceste bo prvič od začetka svojega delovanja leta 1776 obrnila hrbet tradicionalni domači hrani in postala, kot obljubljajo novi najemniki, raj ljubiteljev eksotičnih indijskih karijev.
Tako bo 19.
novembra vrata odprla »temeljito prenovljena« restavracija Curry Life Figovec, za katero stoji britanska revija Curry Life Magazine, v tujini znana »po promoviranju najboljšega karija«, v Sloveniji pa po festivalu karija, ki se je v prestolnici zgodil že trikrat.
Prav navdušenje Slovencev nad festivalom je odgovorne pri reviji menda spodbudilo, da tukaj odprejo »prvo prefinjeno kari restavracijo«.
Če bi za to izbrali malodane kateri koli drug gostinski lokal, bi najbrž naleteli na zmerno večinsko odobravanje, izbira Figovca, te večstoletne institucije in simbola tradicionalne kulinarike, pa sproža burne odzive.
(Bolj ali manj) nezaslišano»Gre za vprašanje identitete mesta, ki jo je Figovec skozi zgodovino pomembno sooblikoval.
Si predstavljate, da bi gostilna Pri Fleku v Pragi začela streči azijsko hrano in ob njej ponujala tradicionalno češko pivo?« je nezadovoljen etnolog dr.
Janez Bogataj, ki poudarja, da bi morali ob poplavi azijske kuhinje v prestolnici negovati in razvijati tudi lastno kulinariko.
Podobno razmišlja kulinarični kritik in bloger Boštjan Napotnik: »Nič nimam proti kariju, škoda pa se mi zdi, da se namesto tega ni našel kdo, ki bi bil dovolj sposoben in energičen peljati Figovčevo zgodbo naprej.
V Ljubljani imamo primerke kakovostne tradicionalne kulinarike, ki je hkrati trendovska in slovenska – in uspešna.
«A zdi se, da je to bolj izjema kot pravilo.
V prestolnici v zadnjem času kot gobe po dežju rastejo ponudniki hrane s takšnimi in drugačnimi koncepti in porekli, tisti, ki ponujajo pristno ljubljansko in slovensko hrano, pa so tako rekoč prava eksotika.
»Občutek imamo, da domačo hrano lahko jemo kjer koli v ruralni okolici Ljubljane, v mestu pa se nam zdi fino poskusiti kakšne druge, bolj nenavadne zadeve,« si trend razlaga Napotnik.
Bogataj medtem vidi več razlogov za to.
»Lastne prehranske kulture Slovenci ne poznamo, saj je minimalno vključena v izobraževalne programe, poleg tega pri nas vlada neko psihotično stanje, da je vse tuje boljše kot domače.
«Dilema o pici»Ves čas smo se soočali z dilemo, ali naj del gostilne preuredimo v picerijo,« medtem pravi Vojteh Burkelca, ki je Figovec vodil dobro leto, dokler niso spomladi tujci zanj ponudili več.
»Namreč lepo je, da obstaja domača gostilna v mestu, a v resnici je v njej redno jedlo zelo malo ljudi.
Turisti nas večinoma sploh niso našli, saj so vsi skoncentrirani na tistih nekaj metrov ob Ljubljanici.
« Figovec je tako životaril.
Po več desetletjih, kolikor nihče ni vlagal vanj, je bil v obupnem stanju.
Nekaj je bilo treba narediti.
Kljub temu: »Figovec je bila gostilna, kamor pica ni spadala.
Nisem imel srca, da bi tako pomešali jabolka in hruške.
«Očitno pa to ne bo težko novim najemnikom.
Curry Life Figovec bo po napovedih ekipe, ki ga prevzema, postregla z »najboljšim iz sveta karija in pa izbranimi slovenskimi jedmi«.
»To je slog postojank ob avtocestah, kjer je na meniju vse mogoče,« pomanjkanje koncepta komentira Napotnik.
»Najbrž gre za piarovski način, kako pokazati spoštovanje do tradicije Figovca.
« Da bi šlo lahko za neko naravno zavezništvo slovenske in indijske kulinarike, si namreč težko predstavlja.
Delo v izmenah naj bi pustilo znatno škodo na sposobnost razmišljanja in pomnjenja, v desetih letih naj bi možgane »postaralo« za dodatnih šest let in pol.
Delo izven »normalnega« delovnega časa naj bi tudi povečalo tveganje za zdravstvene težave.
Nekatere študije omenjajo celo povezave z rakom, srčnim infarktom, možgansko kapjo in drugimi boleznimi.
Raziskovalci na univerzah Université de Toulouse in Swansea University so proučevali tri tisoč delavcev in upokojencev v Franciji, in sicer v letih 1996, 2001 in 2006.
Tisti, ki niso delali po »normalnem« urniku, so dosegli slabše rezultate pri testih pomnjenja in hitrosti obdelave podatkov.
Ljudje, ki so deset let ali več delali v izmenah, so bili tudi v slabšem duševnem stanju.
Raziskovalci pravijo, da imajo njihovi možgani lastnosti šest let in pol starejših.
Medtem, ko se z izmeničnim urnikom možgani starajo, naj bi trajalo okoli pet let, da bi si spet popolnoma opomogli, Guardian povzema članek revije Occupational and Environmental Medicine.
»Izmenično delo kronično slabi zaznavanje, kar ima lahko pomembne posledice ne samo za posameznika, temveč za celotno družbo,“ so dejali avtorji raziskave, ki jih je vodil Jean-Claude Marquie iz univerze Université de Toulouse.
Novinarji Dnevnika bomo 15.
novembra v okviru dobrodelne akcije Obnovimo slovenske gozdove skupaj z bralci pomagali pri sajenju novih dreves.
Na različnih lokacijah po Sloveniji bomo namreč prostovoljci zasadili okoli 12 hektarjev novih sadik.
Zdravi gozdovi so odgovornost vseh, ki vsak dan prejemamo njihove življenjsko pomembne darove, zato je prav, da jim izkažemo čast in spoštovanje, ki si ga zaslužijo.
Vsakdo lahko pomaga tudi s poslanim SMS sporočilom na številko 1919 s ključno besedo GOZD.
Na ta način bo prispeval en evro za sadiko.
Do sedaj je bilo zbranih že preko 29.
000 sadik dreves.
Organizatorji prostovoljcem še svetujejo, naj pridejo na teren ustrezno oblečeni in obuti, s seboj naj prinesejo rovnico ali kramp za kopanje jamic za sadike, ter delovne rokavice in plastične vrečke ali torbe.
Sodišče je dalo soglasje k sklenitvi prodajne pogodbe, podpisane 26.
septembra, za kompleks industrijskega obrata Črnuče na Brnčičevi ulici v Ljubljani, skupaj z betonarno, za kupnino v višini 5,71 milijona evrov, kaže danes na Ajpesu objavljeni sklep sodišča.
Prodajo je 13.
oktobra odobril upniški odbor, sodišče pa je moralo pridobiti tudi mnenje upnikov, ki imajo na premoženju ločitveno pravico.
Družba Salonit Anhovo in država sta se s prodajo strinjali, Družba za upravljanje terjatev bank (DUTB) pa je podala negativno mnenje.
DUTB je nasprotovala doseženi kupnini in predlagala, naj upravitelj razpiše novo javno dražbo oz.
novo zbiranje zavezujočih ponudb.
 Sodišče ugotavlja, da ločitveni upnik DUTB svojega negativnega mnenja ni ustrezno substanciral in zato njegovo mnenje ni sposobno obravnave, je sodišče zapisalo v sklepu.
Nobeno sporno dejstvoDUTB namreč po navedbah sodišča ni navedla nobenega potencialno spornega dejstva, ki naj bi ga sodišče preverilo glede izvedbe prodaje premoženja niti ni podala nobenega pravno relevantnega argumenta, ki naj bi ga sodišče tehtalo pri presoji utemeljenosti upraviteljevega predloga.
Sodišče je sicer junija že zavrnilo izdajo soglasja k sklenitvi prodajne pogodbe s kupcem po prejšnjem postopku prodaje, ko je bila dosežena kupnina 4,37 milijona evrov, zato je, kot pravi, posebej skrbno spremljalo potek prodaje tega premoženja .
Ker sodišče na mnenje ločitvenega upnika ni vezano, ugotavlja, da je bila prodaja opravljena v skladu s pravnomočnim sklepom o prodaji.
Ob upoštevanju števila ponudnikov, ki so oddali nezavezujoče ponudbe, cen v teh ponudbah in pogajanj s ponudniki po presoji sodišča za prodajo tega premoženja ni mogoče doseči višje cene.
Družba BTN Projekt je po podatkih Ajpesa v lasti Marjana Dermastije, ustanovljena pa je bila julija letos.
Dermastija je v začetku oktobra za časnik Finance povedal, da ga pri kompleksu v Črnučah zanima samo ena od večjih hal, ki jo potrebujejo za njihovo drugo podjetje, ostalo pa da bi prodal.
Nakup bodo financirali z lastnimi sredstvi in s posojili, je napovedal.
Za novo podjetje se je odločil, ker ima v drugem podjetju še solastnike.
Dermastija je sicer tudi polovični lastnik družbe Extra Lux, ki dobavlja pisarniški material.
Agencija za varstvo konkurence (AVK) je oktobra izdala odločbo, v kateri družbam DZS, Mladinska knjiga trgovina in Extra Lux očita, da so se med junijem 2007 in novembrom 2012 pri prodaji pisarniškega materiala državnim organom in drugim organom javne uprave nedopustno dogovarjale.
Po razkritju ugotovitev AVK v medijih je s položaja odstopil gospodarski minister v vladi Mira Cerarja Jožef Petrovič, ki je bil v omenjenem obdobju zaposlen v DZS in naj bi v imenu DZS podpisal sporne pogodbe.
Petrovič je ob odstopu dejal, da ni ravnal nezakonito ali neetično, ter izrazil prepričanje, da bo DZS, ki je napovedala sprožitev upravnega spora, dokazala, da so bile pogodbe zakonite.
Jesenska napoved je zelo optimistična, je ob robu seje Ekonomsko-socialnega sveta (ESS) v Ljubljani ocenila izvršna direktorica Gospodarske zbornice Slovenije (GZS) za zakonodajo in politike Alenka Avberšek.
Kot je pojasnila, v GZS še vedno vztrajajo pri bolj previdni napovedi.
V letošnjem letu pričakujejo 1,6-odstotno povečanje obsega bruto domačega proizvoda (BDP), v prihodnjem letu pa se bo ta po njihovi oceni okrepil za 1,3 odstotka.
Zadržanost gospodarske zbornice temelji na prihodnjih izvoznih naročilih.
Četudi so trenutno še vedno visoka, se bojijo zamika posledic ohlajanja ključnih izvoznih trgov, ki se v Sloveniji pokažejo šele po treh do šestih mesecih.
Iz GZS so dodano sporočili, da je največja razlika v napovedi GZS (letos pričakuje 1,6-odstotno, prihodnje leto pa 1,3-odstotno rast) in Evropske komisije v podkomponentah, in sicer pri investicijski potrošnji ter razliki med rastjo izvoza in uvoza.
Ravno pri slednji podkomponenti so najbrž upoštevali ugodne cene vhodnih surovin, ki padajo hitreje kot končne cene proizvodov, pravi GZS.
Zaposlenost naj bi se hitro povečevala, inflacija naj bi bila prihodnje leto okoli enega odstotka.
Javnofinančni primanjkljaj naj bi bil na drugi strani višji od napovedane v prejšnji oceni, kar je na drugi strani pomembna podrobnost.
Višjo rast investicij naj bi tako financirali na podlagi nekoliko višjega dopuščenega tekočega primanjkljaja.
Dvomi o napovedi za leto 2016Na GZS posebej dvomijo o napovedi Bruslja za leto 2016.
 V zvezi s tem smo posebej zadržani, saj tedaj za investicije ne bo na razpolago evropskih sredstev.
Prav zato izpostavljamo nasprotno, da se lahko začne BDP krčiti, ne pa tako rasti, je še dejala Avberškova.
GZS v sporočilu pravi, da za leto 2016 izstopa napoved močne rasti javnega trošenja, kar ni skladno z zavezami o znižanju deleža javne porabe v BDP.
 Sporni del napovedi je tako napoved izvoznih gibanj v luči poslabšanja sentimenta pri glavnih izvoznih partnericah in optimistična napoved pri javnih ter tudi zasebnih investicijah, pravijo na GZS in dodajajo, da so napovedi za leto 2016 sicer zelo optimistične za večino članic območja z evrom, kar je pogosta praksa pri napovedovanju prihodnje makroekonomske slike .
Predsednik Konfederacije sindikatov Slovenije Pergam Janez Posedi je medtem izpostavil, da so oceno Evropske komisije glede rasti in primanjkljaja pričakovali.
 Vedno manj ljudi mora vedno bolj delati za nižjo ceno.
To pomeni, da se nekomu splača, je dejal.
Slovenija bo letos beležila 2,4-odstotno rast, v prihodnjem letu 1,7-odstotno, v letu 2016 pa 2,5-odstotno, je v danes objavljeni jesenski napovedala Evropska komisija.
Ti obeti so bolj optimistični od napovedi vlade.
Ob tem Bruselj pričakuje, da bo imela Slovenija letos 4,4-odstotni primanjkljaj, naslednje leto 2,9-odstotnega, leta 2016 pa 2,7-odstotnega, kar je slabše od predvidenih ciljev.
Zaradi velikih likvidnostnih težav je bilo v zadnjih mesecih delovanje Seawaya precej okrnjeno, glavnina zaposlenih pa je bila na prisilnem dopustu.
V minulih dneh so nato lastniki Seawaya zagotovili dokapitalizacijo v višini 1,2 milijona evrov.
Polovico sta s konverzijo terjatev v lastniške deleže zagotovila ustanovitelja brata Jakopin in drugi lastniki, polovična lastnica KD Group pa je dodala skoraj 600.
000 evrov svežega kapitala.
Svež kapital naj bi zadostoval za dokončanje osmih bark, ki so trenutno v proizvodnji, so za STA danes pojasnili v vodstvu Seawaya, kjer pričakujejo, da se bo normalen delovni proces vzpostavil že v naslednjih dneh.
Načrtujejo še drugi krog dokapitalizacije Seawaya, v kateri bodo lahko sodelovali tudi zunanji partnerji.
Vrednost tega drugega dela dokapitalizacije naj bi bila do 3,5 milijona evrov.
Vzporedno s tem procesom teče tudi iskanje strateškega partnerja, saj naj bi se KD Group nameraval umakniti iz lastništva.
Kot je konec oktobra za STA pojasnil direktor Seawaya Bogdan Topič, tečejo dogovori s strateškim partnerjem iz tujine, ki naj bi s svežim kapitalom v Seaway vstopil konec leta.
Slovenska vlada je namreč v proračunskem načrtu, ki ga je oktobra poslala v Bruselj, za letos napovedala dvoodstotno, za prihodnje leto pa 1,6-odstotno rast.
Cilj za javnofinančni primanjkljaj je za letos ob upoštevanju bančnih dokapitalizacij določila pri 4,4 odstotka bruto domačega proizvoda (BDP), v prihodnjem letu pa pri 2,8 odstotka BDP.
Okrevanje pridobiva zagon, ki ga ženeta neto izvoz in izjemno močne infrastrukturne investicije.
Javne finance še vedno bremenijo bančne dokapitalizacije, a to breme naj bi se do konca leta 2016 zmanjšalo.
Javni dolg bo leta 2015 dosegel vrh pri 82,9 odstotka BDP, nato pa naj bi se začel zniževati.
Tako komisija na kratko povzema napoved za Slovenijo.
Občutno boljša napoved od povprečja v območju evraKomisijina napoved za Slovenijo glede rasti je občutno boljša od povprečja v območju evra in EU.
V jesenski gospodarski napovedi je komisija tudi precej izboljšala obete za Slovenijo v primerjavi s prejšnjo, majsko, ko ji je za letos napovedala 0,8-odstotno, prihodnje leto pa 1,4-odstotno rast.
Nekoliko je izboljšala tudi napoved glede primanjkljaja za prihodnje leto.
 maja ji je za prihodnje leto napovedala 3,1-odstotnega.
A Slovenija bi morala v okviru postopka za odpravo presežnega primanjkljaja v skladu z evropskimi navodili tega letos znižati na 3,3 odstotka BDP, v prihodnjem letu pa na 2,5 odstotka BDP.
V Evropi le počasno okrevanje in zelo nizka inflacijaObmočje evra in EU čaka obdobje počasnega okrevanja in zelo nizke inflacije, ocenjuje Evropska komisija v danes objavljeni jesenski gospodarski napovedi.
Največja tveganja za rast so geopolitične napetosti, krhkost finančnih trgov in nedosledno izvajanje strukturnih reform.
Za preostanek tega leta komisija napoveduje šibko gospodarsko rast, v prihodnjem letu počasno krepitev na podlagi izboljšanja tujega in domačega povpraševanja, v letu 2016 pa pospešitev gospodarske dejavnosti na podlagi krepitve finančnega sektorja ob vzpostavitvi bančne unije ter na podlagi sadov strukturnih reform.
Območje evra naj bi letos beležilo 0,8-odstotno rast, prihodnje leto 1,1-odstotno, v letu 2016 pa 1,7-odstotno, celotni EU pa letos 1,3-odstotno, naslednje leto 1,5-odstotno, v letu 2016 pa dveodstotno.
Letos bodo razlike med članicami še ostale velike: na repu je Ciper z napovedanim 2,8-odstotnim skrčenjem bruto domačega proizvoda (BDP), sledijo Hrvaška z napovedanim 0,7-odstotnim skrčenjem BDP ter Italija in Finska, ki naj bi beležili 0,4-odstotni padec BDP.
Na vrhu pa je Irska s 4,6-odstotno rastjo.
V prihodnjih dveh letih naj bi se razlike zmanjšale in vse članice naj bi beležile rast.
Zaupanje je šibkejše kot spomladi, kar je posledica vse večjih geopolitičnih tveganj in manj ugodnih globalnih napovedi.
Tokratna napoved izraža postopno odpravljanje posledic krize s še vedno visoko brezposelnostjo in visokim dolgom.
Iz JP Morgan Chase so v ponedeljek sporočili, da sodelujejo s pravosodnim ministrstvom in drugimi ameriškimi ter tujimi preiskovalci, ki jo sumijo manipulacij pri trgovanju s tujimi valutami.
Ocenjene stroške, ki bi jih banka lahko zabeležila zaradi tovrstnih postopkov, so zvišali za 1,3 milijarde dolarjev na 5,9 milijarde dolarjev, poročajo tuji mediji.
V banki se z regulatorji pogajajo o možnosti poravnave, a ob tem opozarjajo, da zagotovil, da bo do poravnav tudi zares prišlo, ni.
V prejšnjih preiskavah trgovanja z valutami, ki so potekale proti JP Morgan Chase in drugim bankam, je šlo za civilne preiskave.
V okviru preiskave preverjajo, ali so se trgovci iz velikih bank v spletnih klepetalnicah na skrivaj dogovarjali o obrestnih merah na velikem trgu tujih valut.
Več vodilnih bank je v okviru preiskav že suspendiralo ali odpustilo zaposlene, ki naj bi se ukvarjali z nečednim početjem.
Ukradli so iz kovanega železa narejena glavna vrata v taborišče Dachau.
Na trgu sekundarnih surovin vredna 250 evrov so ta vrata kot eden najbolj svarečih opomnikov človeške zgodovine neprecenljive vrednosti, pa čeprav na njih piše zgolj Arbeit macht frei oziroma Delo osvobaja.
Bolj grozljivo-ciničen napis za vhod v taborišče, iz katerega so milijoni odšli skozi dimnik, peščica srečnih pa skozi ta vrata zgolj kot okostnjaki, si je težko izmisliti, zato je veliko vprašanje, kdo normalen pa bi hotel imeti takšna vrata pri vhodu na svojo parcel'co ali pred lično brunarico.
Neonacisti, kajpada, je v hipu padla sodba.
V zadnjem desetletju se medijska in politična logika intenzivneje prepletata, tako da je težko prepoznavati jasne ločnice med njima, lahko preberemo v zadnji številki revije Javnost, v kateri so se profesorji in raziskovalci z ljubljanske fakultete za družbene vede podrobneje ukvarjali z družbenim omrežjem Twitter.
Ker raziskovalni opus ne vsebuje študij odnosov med novinarji in politiki v kontekstu retvitanja, to je s ponovnim objavljanjem tvitov, kar razširja doseg teh vsebin in potrjuje njihovo pomembnost, se je tega pojava lotil Boris Mance, raziskovalec iz Centra za raziskovanje družbenega komuniciranja.
Pojav retvitanja odnose med politiki in novinarji namreč različno odslikava.
Mance je pod drobnogled vzel tvite, ki so jih slovenski novinarji oziroma mediji in politiki oziroma politične stranke objavljali pred zadnjimi evropskimi volitvami.
Ob tem je treba spomniti, da sta to kampanjo zaznamovala še referendum o arhivskem zakonu in kongres Pozitivne Slovenije, po katerem je padla vlada.
Selektor, vam je že kdo rekel, da ste dober vizionar?Ravno te besedne zveze niso uporabili, pravijo pa, da sem včasih z napovedmi malo preveč korajžen.
A jaz vedno trdim, da če nimaš visokih ciljev, potem še težje dosežeš vrh.
Bi si upali, kot pravite, korajžno napovedati, kaj se bo zgodilo z našim hokejem čez pet, šest let?Lahko napovem, a me je kar strah to izustiti.
Poglejmo malo bolj globalno, kam gre slovenski šport, ki je v hudi krizi.
Svetla izjema je Maribor, vse drugo pa ni preveč spodbudno.
A ne zaradi tega, ker nimamo talentov ali slabo delamo, ampak zaradi države.
Gospodarstvo je šibko, zato je denarja za šport vse manj.
Dokler se politika ne bo spremenila, bo težko.
Zdaj imamo v Sloveniji le enega predstavnika v EBEL, ki bi moral imeti čim več domačih hokejistov.
V Tivoliju bi lahko imeli gnezdo tudi tisti legionarji, ki v tujini ne dobivajo dovolj priložnosti.
Seveda bi moralo biti podobno na Jesenicah.
V tem primeru bi bila hokejska prihodnost svetlejša, tako pa naši fantje že nekaj let odhajajo na silo v tujino, kjer nimajo prave podpore.
Povem vam, če ne bo Jesenic čim prej nazaj v EBEL, se nam ne piše dobro.
Brez močnih Jesenic je šibkejša tudi Olimpija, s čimer se rast našega hokeja ustavlja.
Trenutna realnost so amaterizem in slabe tekme.
Ko sem zadnjič na Jesenicah gledal tisti dvoboj z Olimpijo.
Ravno to.
Kaj ste videli na tej tekmi?Vemo, da je Olimpija igrala zelo oslabljeno, a je vseeno premagala Jesenice.
To je nesprejemljivo, kakor tudi nekatere druge zadeve.
Recimo to, da igralci govorijo, da je vse zastonj in zanič.
Vendarle je treba vedeti, da imajo ti igralci plačano opremo, imajo povrnjene potne stroške in igrajo v zelo lepi dvorani.
Če jim ni bil všeč trener, so zdaj dobili novega.
A s takšnim pristopom, kot so ga prikazali zadnjič.
Tako ne gre.
Očitno bo zamenjava generacije precej boleča.
Poznalo se bo že, ko bodo odšli Razingar ali brata Rodman, ki so najbolj izkušeni.
Prav gotovo.
To so igralci, ki so pustili globok pečat in so bili vedno ključni za reprezentanco.
V letnikih od 1990 do 1993 še najdemo nekaj potenciala, a to je zgolj kratkoročna rešitev.
Moramo gledati širše in bolj v prihodnost.
Nihče ni večen, tudi jaz ne bom vedno selektor.
Ko so vsi stroški na bremenih staršev, hokej še nekako deluje.
Večji problem nastane pozneje, ko se proces preveč ustavi.
Obenem pa ne morem mimo tega, da je bilo v preteklosti več denarja, a takrat so z dobičkom delali kot svinja z mehom.
In tukaj smo zaspali?Zagotovo.
Določeni ljudje so dovolili, da je v klub prišlo po deset ali dvanajst tujcev.
Tudi precej bogatejši klubi iz soseščine so pravočasno spoznali, da tako pač ne gre.
V Sloveniji pa.
Jesenice so bile skozi desetletja valilnica talentov, danes pa v Podmežakli težko najdemo igralce, ki bi bili primerni za skupino A.
Se strinjam.
Tudi pred zdajšnjim tivolskim turnirjem sem se ob nekaterih odpovedih oziral za jeseniškimi hokejisti in se spraševal, ali bi lahko kdo prišel v reprezentanco.
Nikogar nisem našel.
Če bi v torek nekdo vsaj malo izstopal, bi ga morda povabil zraven kot spodbudo, a žal nisem videl veliko.
To je posledica igranja v INL.
Jesenice imajo polno hokejistov z izkušnjami iz EBEL, a so v zadnjih letih opazno nazadovali.
So nazadovali, seveda.
Moramo vedeti, da imajo manj kakovostnega treninga in motivacije, poleg tega pa v njihovem življenju ni prostora le za hokej, saj vsak dan hodijo v službo.
Idealen scenarij za slovenski hokej sta dve ekipi v EBEL in štiri v INL, zraven pa bi imeli še dve podružnici, kjer bi igrali mlajši igralci, s čimer bi vsi vzdrževali formo.
Zdi se, da ljudje obupujejo nad hokejem.
Na tribunah jih je vse manj.
To je posledica nižje kakovosti.
Če se bodo Jesenice vrnile v EBEL, bo Podmežakla oživela, več bo zanimanja tudi v Ljubljani.
Nič novega ne bom odkril, če rečem, da drug brez drugega ne moremo.
Potrebujemo oba kluba.
Bi na prihajajočem turnirju v Ljubljani lahko videli kaj novega?Videli bomo igralce, ki jih že nekaj časa ni bilo zraven.
Luka Vidmar je sploh prvič vpoklican, odkar sem selektor.
To je spet korak k širitvi baze, o čemer sem govoril že leta 2010.
Do neke mere nam je do sedaj to že uspelo, zdaj pa se morajo zgoditi premiki, o katerih sva govorila malo prej.
Če se to ne bo zgodilo, verjetno ni treba biti ravno Einstein, da bi ugotovili, kam bomo padli.
Vaš letošnji cilj pa vseeno ostaja obstanek v skupini A?Zagotovo.
To vemo vsi.
Pred zdajšnjim tivolskim turnirjem sem se ob nekaterih odpovedih oziral za jeseniškimi hokejisti in se spraševal, ali bi lahko kdo prišel v reprezentanco.
Nikogar nisem našel.
