Efter en lyckad valrörelse ökar förtroendet för Annie Lööf kraftigt.
På några månader har centerledarens popularitet nästan fördubblats, visar DN/Ipsos.
– Det är något av ett genombrott för Annie Lööf, säger David Ahlin opinionschef på Ipsos.
För bara två år sedan var Annie Lööf hårt ansatt.
Den uppslitande konflikten om Centerpartiets idéprogram och usla opinionssiffror gjorde att partiet framtid som riksdagsparti framstod som i allra högsta grad osäker.
Men hösten 2014 är läget ett annat.
Centerpartiet gick framåt i Europaparlamentsvalet i maj och tappade sedan minst av de borgerliga partierna i riksdagsvalet.
Med tanke på utgångsläget var det en klar framgång.
Efter valet har Annie Lööf i Fredrik Reinfeldts frånvaro tagit plats och haft en framträdande roll i oppositionen.
Annie Lööfs lyckade år märks på hennes resultat i DN/Ipsos mätning av förtroendet för partiledarna.
I juni hade hon det näst lägsta förtroendet i partiledarkretsen.
Bara 18 procent uppgav att de hade ett stort eller mycket stort förtroende för centerledaren (listan på alla partiledare finns längst ned i artikeln).
Nu är samma siffra 33 procent.
– Annie Lööf har blivit en comeback kid .
Hon var uträknad men kom tillbaka.
Hon ryckte upp partiet ur krisen och har vunnit respekt bland väljarna, säger David Ahlin.
Annie Lööf ökar både bland centerväljare och anhängare av övriga allianspartier.
– Förtroendet för Annie Lööf är uppe på samma nivåer som under Maud Olofssons partiledarskap, säger David Ahlin.
I ett slag har Annie Lööf gått förbi motståndarna Jonas Sjöstedt och Åsa Romson, men också alliansvännerna Göran Hägglund och Jan Björklund får se sig passerade.
Plötsligt skuggar hon Gustav Fridolin, som är den tredje populäraste partiledaren.
Störst förtroende bland väljarna åtnjuter den avgående moderatledaren Fredrik Reinfeldt.
Förtroendet för honom stiger jämfört med juni med nio procentenheter till 58 procent.
Det är den näst högsta noteringen under Fredrik Reinfeldts elva år som partiledare.
Påfallande i mätningen är att förtroendet för Fredrik Reinfeldt ökar kraftigt bland rödgröna väljare medan det ligger still bland alliansväljarna.
– Nu hör han till kretsen av tidigare statsministrar.
Man kanske kan kalla det för en statsmannaeffekt.
Jag tolkar resultatet som att hans beslut att avgå på valnatten möts av respekt och förståelse bland väljarna, säger David Ahlin.
Ytterligare två förändringar är statistiskt säkerställda.
Andelen som har stort eller mycket stort förtroende för Jonas Sjöstedt (V) minskar med fyra procentenheter till från 28 till 24 procent.
Valets store vinnare Sverigedemokraternas Jimmie Åkesson noterar ett ökat förtroende med fem procentenheter.
Nu har 17 procent av väljarna ett stort eller mycket stort förtroende för SD-ledaren.
Både utlänningar och nordkoreaner som anländer med flyg till Nordkoreas huvudstad Pyongyang sätts i karantän.
”Det råder ebolahysteri – folk är riktigt rädda”, säger en resenär.
Världens kanske mest isolerade land är på god väg att bli ännu mera slutet.
Nordkoreanska myndigheter skärper i förebyggande syfte gränskontrollen för att minska risken för ett ebolautbrott.
Det tycks i praktiken innebära att utländska turister tills vidare inte släpps in i landet.
Nordkoreaner och utlänningar som det görs undantag för får sitta i karantän i tre veckor.
Utlänningar som anlände innan de nya karantänreglerna trädde i kraft måste underkasta sig dagliga kontroller av kroppstemperaturen.
Den nordkoreanska sjukvården är dåligt rustad för ett eventuellt utbrott av ebola.
Bedömare tror att det kan vara skälet till de extrema åtgärderna.
– De tror inte att de kan kontrollera ett utbrott av någonting sådant, och i samband med [utbrotten av] sars och fågelinfluensan utvecklade de vad som nu är standardrutiner, säger Hazel Smith, Nordkoreaexpert på University of Central Lancashire, till den brittiska tidningen Guardian.
Den sydkoreanska webbtidningen Daily NK som bevakar Nordkorea skriver att diktaturen även infört restriktioner när det gäller inrikes resor.
Följden är att det blivit svårare att få tillstånd för resor till huvudstaden.
Sedan mars 2014 pågår ett utbrott av ebolafeber i Västafrika.
Världshälsoorganisationen (WHO) har klassat det som ett internationellt hot mot människors hälsa.
Flera personer har insjuknat utanför Västafrika.
 Vi slet ut kabeln till internet , säger Johan Brun, presstalesperson på polisen i Kalmar efter DN:s avslöjande om att polishusets fastighetssystem legat helt öppet på nätet.
DN avslöjar i dag att hundratals fastigheters styrsystem ligger helt öppna på internet, varav flera myndigheter, polishus, vårdcentraler och andra känsliga byggnader.
Flera av de berörda som DN har varit i kontakt med ser allvarligt på uppgifterna.
– Vi slet ut kabeln till internet.
Det här är allvarligt.
Vi har också tagit kontakt med operatören och de ska säkerställa att det inte kan har pratat med fastighetsägaren, Johan BrunHur illa är det att utomstående exempelvis kan ändra fläktar, värme och ventilation i ett polishus?– Det är inte bra.
I Kalmar har vi ju länskommunikationscentralen.
Det är en verksamhet som går dygnet runt - och att någon kan påverka klimatet där.
Det är klimatanläggning, fläktar och värme som skulle kunna påverkas.
Sedan kan man ju alltid skruva värden manuellt.
Även Jernhusen som äger flera tågstationer i Sverige ser allvarligt på DN:s uppgifter.
Flera av deras anläggningar är exponerade mot internet.
Cecilia Granath, pressansvarig på Jernhusen, säger att de nu ska åtgärda säkerhetsproblemen skyndsamt.
– Det ni skriver stämmer - och vi ser mycket allvarligt på detta.
Vi kontaktar nu leverantören och kommer även gå igenom vad vi har för andra system, säger Cecilia Granath, pressansvarig på Jernhusen.
Även Landvetter flygplats driftsbyggnads styrsystem ligger helt öppet på internet.
Swedavia som äger flygplatsen skriver i ett mejl till DN att de är tacksamma för att de risker som digitaliseringen medför nu uppmärksammas medialt - det är viktigt med en generellt ökad kunskap i samhället om vad cybercrime innebär och hur vi bäst möter den .
Vidare skriver företaget att Gällande det system som artikeln nämner så ser vi nu över säkerheten tillsammans med leverantören.
Vi har också vidtagit ett antal åtgärder för att i nuläget inte exponera systemet mot internet.
 En av USA:s främsta förespråkare för dödshjälp, 29-åriga Brittany Maynard, har tagit sitt liv, rapporterar amerikanska medier.
Maynards öppna berättelse i sociala medier om sin obotliga hjärncancer och om beslutet att flytta till Oregon, en av få delstater där dödshjälp är tillåtet, har fått stor uppmärksamhet i USA och runtom i världen.
De videoinspelningar hon lagt ut på Youtube, där hon förespråkar det kontroversiella sättet att dö, har setts av flera miljoner människor.
Maynard, som hade en examen i pedagogik och var engagerad i djurfrågor, diagnosticerades med en aggressiv form av hjärncancer tidigare i år.
Hon fick veta att hon hade cirka sex månader kvar att leva och att slutet kunde bli mycket smärtsamt.
Hon dog i helgen i sitt hem.
Zlatan Ibrahimovics skadeproblem har pekats ut som hälsporre.
Det är en löpares värsta mardröm – som kan drabba vem som helst.
De franska medieuppgifterna om att Zlatan Ibrahimovic har drabbats av hälsporre har avfärdats av den svenske landslagsläkaren Leif Swärd.
Men du behöver inte vara en världsstjärna på toppnivå för att drabbas av den besvärliga åkomman.
– Det är en överbelastning i den breda senan i hålfoten, säger naprapaten Daniel Thörnroos, som har specialiserat sig på idrottsskador.
– Om man går upp mycket i vikt på kort tid eller som ovan löpare börjar träna för intensivt finns en risk.
Det kan också vara att man går för mycket i platta skor.
Hälsporre kan börja som en ömmande, ibland nästan skärande, känsla under hålfoten eller hälen.
– Då är det viktigt att man inte fortsätter att gå eller träna i dåliga skor och i stället vilar.
Om man kör på med smärta så kommer det att ta lång tid att bli återställd, säger Daniel Thörnroos.
Men har evolutionen verkligen gått så snabbt att våra fötter inte längre klarar att bära oss utan avancerade stöd i skorna? Nej, vi har bara blivit för klena.
– Vi vänjer oss inte med det från barnsben, så vi har sämre fotmuskulatur än förr, säger Daniel Thörnroos.
Personer med försörjningsstöd ska utföra oavlönat trädgårsarbete på kolonilotter.
Förslaget lanseras av Flens kommun som vill få Flensbor utan jobb att närma sig arbetsmarknaden.
Flen ska halvera kostnaderna för försörjningsstöd till år 2017.
Socialförvaltningen har därför tagit fram ett antal förslag på hur det målet ska nås.
Ett går ut på att hyra kolonilotter och låta arbetslösa jobba där, rapporterar P4 Sörmland.
– Det är viktigt att vi hittar meningsfulla sysselsättningar där man känner att man gör någonting.
Samtidigt kan vi inte konkurrera med riktiga arbeten, säger Jenny Eriksson, chef för försörjningsstödsenheten på Flens kommun, till P4 Sörmland.
Tanken med kommunens aktiviteter är att de ska öka chanserna att få en anställning i framtiden.
Den som vägrar att delta kan bli av med försörjningsstödet.
Att barn till lågutbildade i glesbygden oftare lider av övervikt och fetma håller i sig.
En ny studie visar också en oroande trend att flickor till högre utbildade allt oftare utvecklar undervikt.
– Det handlar om en mild form av undervikt, men det är en generell ökning bland flickor i områden där föräldrar har högre utbildningsnivå.
Hur stort problemet är, eller exakt vad det beror på, är svårt att säga, men man behöver övervaka den trenden, säger dietisten och doktoranden Lotta Moraeus som genomfört studien vid Sahlgrenska akademin.
När rikstäckande undersökningar om barns vikt i förhållande till föräldrarnas utbildningsnivå senast genomfördes 2008 visade resultaten att var sjätte barn i årskurs 1 och 2 var överviktig.
Ungefär tre procent av dessa hade till och med fetma.
En likadan uppföljning har i brist på ekonomiska resurser inte kunnat genomföras, men i Västra Götaland har Lotta Moraeus med flera kunnat kartlägga cirka tretusen sju- till nioåringars vikt och deras föräldrars socioekonomiska förutsättningar.
– Glesbyggda områden har större förekomst av övervikt och fetma än storstäder.
Människor har generellt högre utbildningsnivå i vissa områden i städerna.
Vad vi kan se är att ingenting har hänt med klyftorna sedan den förra studien, säger Lotta Moraeus.
– Det är alarmerande, för det har varit känt väldigt länge.
Problematiken kan få stora hälsokonsekvenser – barn med övervikt löper stor risk att också ha det som vuxna och det kan orsaka ännu större belastning på sjukvården.
Hon konstaterar att insatser på området görs, men att dessa inte har tillräckligt stor effekt.
Därför efterlyser hon förebyggande åtgärder som exempelvis lägre pris på hälsosammare livsmedel och förbättrad tillgång på fysiska fritidsaktiviteter.
Men punktskatt på socker är hon inte för.
– Jag ser hellre att nyttig mat blir billigare.
Människor val ska inte begränsas, utan det borde bli lättare att göra bra val.
Det kan också bli skuldbeläggande och stigmatiserande om man beskattar viss mat, säger Lotta Moraeus.
Hon hoppas att ett system för löpande uppföljningar kan komma till stånd.
Möjligtvis skulle det kunna ske med hjälp av uppgifter från skolhälsovården.
Några problem på den vägen är barnens bibehållna integritet och svårigheten att koppla uppgifterna till socioekonomiska faktorer.
Läs mer: ”Vegetariskt i skolan varannan dag mot livsstilssjukdomar”Här är det bästa sparformerna efter riksbankens räntesänkning.
DN hjälper dig till bästa sparformerna trots rekordlåg ränta.
När riksbankens styrränta nu ligger på rekordlåga noll procent finns det anledning att se över sitt sparande.
De stora förlorarna efter räntesänkningen är räntefonder och vanliga sparkonton.
Men vilken sparform som passar just dig beror mycket på om du vill spara på lång eller kort sikt och vilka risker du är villig att ta.
– Om man vill spara till julklapparna så rekommenderar jag fortfarande ett vanligt sparkonto.
Där ligger pengarna säkert och påverkas inte av marknadens upp och nedgångar.
Men om du vill spara till pensionen eller barnens 18-årsdag så är aktier mer attraktiva, särskilt nu när räntan är låg, säger Jens Magnusson privatekonom SEB.
Två sparformer som nu blir mer fördelaktiga är investeringssparkonto och kapitalförsäkring.
Båda är sparformer där pengarna kan investeras i fonder, aktier eller andra värdepapper.
Den stora fördelen jämfört med vanliga aktier eller aktiefonder är att du inte måste betala skatt varje gång du köper/säljer värdepapper eller vill ta ut pengar ta ut pengar.
Skatten betalas istället på hela beloppen, men är betydligt lägre än den vanliga kapitalvinstskatten - i skrivande stund ungefär 0,6 procent.
Investeringssparkonto (ISK) är ett fritt spaÉrande utan inlåsning.
Pengarna investeras i aktier eller andra värdepapper och du bestämmer själv vad som ska ingå.
Men du kan förstås också fråga banken om råd.
Att öppna ett ISK är ofta gratis.
Kapitalförsäkring liknar ISK på det sätt att pengarna I försäkringen investeras, men kapitalförsäkringar är tidsbundna och banken tar ofta ut en avgift för kapitalförsäkringen.
Oftast går det att få ut pengarna igen innan bindningstiden gått ut genom att återköpa dem, men då tar banken ut en avgift.
En fördel med kapitalförsäkringar är att det går att få pengarna utbetalda månadsvis - någon som kan vara bra om du spara till pensionen.
– Både ISK och kapitalförsäkring är bra sparformer för den som vill spara under längre tid.
Men det är viktigt at veta att det här fortfarande handlar om fonder och aktier och då finns alltid en risk.
Allt handlar om hur man utformar innehållet och det viktigaste är att man sprider sina risker och inte lägger alla ägg i samma korg, säger Jens Magnusson.
För den som inte vill investera i aktier så är det här istället ett bra tillfälle att amortera på lånen.
Räntan på vanliga sparkonton är låg och förväntas i och med riksbankens sänkning bli ännu lägre.
Därför är detta ett bra tillfälle att betala av lånen inför den dagen räntorna stiger igen - istället för att låta pengarna ligga på ett konto med låg avkastning.
– Om man vill ha ett riskfritt sparande så är det svårt att få bättre ränta på sparkontot än vad du betalar på lånen.
Amortering är därför en mycket bra sparform.
Men jag rekommenderar alltid att också komplettera med någon annan sparform för att sprida riskerna och öka tillgängligheten till sparpengarna.
Det är alltid bra att ha en buffert att ta ifrån om någonting oväntat skulle hända, säger Jens Magnusson.
Titti Andersson: Hej Magdalena.
Får man ta med sig hunden när man går på bjudningen? (en liten söt tik som heter Mona) Mvh TittiMagdalena Ribbing: Nej, inga objudna husdjur på kalas! Men du kan fråga värdpersonen om det är okej att du medför Mona - och får du ett ja så ska du se till att Mona stannar i tamburen eller där värdpersonen säger att hon kan vara.
Man ska som gäst inte släppa in sin hund i ett sällskap där man inte vet om det finns pälsdjursallergiker, hundrädda eller andra som inte tål djur.
Magnus: Hur gör man när man får olivkärnor i munnen och står med sin drink i handen?Magdalena Ribbing: Bästa sättet som dessutom anses korrekt är att fösa ut olivkärnan i vänsterhanden i den grop som bildas när man knyter handen lätt.
 då blir det en lagom skräpmottagning vid det vikta pekfingret och tummen.
Där kan man placera olivkärnan för att lämpa över den på något fat avsett för sådant.
Men aldrig spotta ut den lite hur som!Johanna: Måste man dela på notan när man är ute på första dejten? Ibland vill killen gärna bjuda.
Magdalena Ribbing: Det beror på hur dejten har uppstått.
Om den ena parten har sagt jag vill gärna bjuda dig på krogen på torsdag så är det den som bjuds som ska ta ställning inte bara till inbjudan utan också till kostnaden.
Man kan svara gärna, kul, men bara om vi delar notan .
Eller om man tror att den bjudande personen gärna vill hala fram plånboken så säger man trevligt, ja tack och när notan är betalad av den andra personen som frågar när ni ska ses igen säger man tack för ikväll, nästa gång är det min tur att bjuda .
Jag vet av många mejl till min etikettlåda att förvånande många kvinnor anser det självklart att männen ska bjuda - samtidigt som kvinnorna kämpar för jämställdhet och lika villkor.
Min uppfattning är att alla oavsett kön delar kostnaderna i sådana här situationer.
PJ: Var lägger man sin fina lilla väska på en bättre middag? Känns inte bra att lämna den i hallen.
Magdalena Ribbing: En kvinnas kvälls- eller aftonväska är rätteligen en del av hennes klädsel och ska därför följa med henne även till måltiden.
Bäst är att ha en kvällsväska med en tunn axelrem av något slag, de moderna clutcherna som måste bäras i ena handen är enbart opraktiska och kräver i princip en sällskapsdam som följer med och tar hand om dem.
 hur håller man en drink och sin kuvertväska samtidigt som man hälsar? Så axelrem förordas, och då kan väskan hänga kvar på axeln, eller hängas på stolsryggen.
Utan rem kan den läggas i knäet eller bakom sin handhavare i stolen.
Men den ska aldrig aldrig läggas på matbordet!Jens: Hej var på en fest i helgen och hade med mig inneskor som jag satte på mig.
Jag märker snart att jag var den ensman om att ha det bland männen/killarna så jag tog av mig dom.
Var det rätt eller fel?Magdalena Ribbing: Du gjorde rätt som medförde inneskor, och det skulle du ha stått ut med.
Att övriga gick i strumplästen är deras sak.
Det kan aldrig vara fel att ha torra rena skor på sig, i synnerhet på en fest.
Ehrenfrid: Hej, hur gör jag som sedan en tid äter LCHF när jag blir bortbjuden?Magdalena Ribbing: Du säger vid inbjudan ungefär tack, de ska bli roligt, jag säger genast som det är, att jag håller en diet, och därför tar jag gärna med en rätt som passar mig, om du inte misstycker .
Då säger värdpersonen säkert men jag lagar gärna en specialrätt till dig, vad kan du äta? eller så säger värdpersonen det kanske är bra att du själv tar med dig så att det blir helt rätt rätt .
Och oavsett vilket det blir så gör du inte något väsen av din diet under måltiden.
Hyfsade medgäster uppmärksammar inte heller att du har annan mat än de.
Björn: Måste man sjunga för födelsedagsbarnet om man tycker att ens sångröst inte håller?Magdalena Ribbing: Nej.
Anette: Vi hade fest och en av gästerna hade stilettklackar.
Jag kände viss oro för att vårt nya parkettgolv skulle ta skada och bad henne ta av sig skorna.
Det kändes inte helt bekvämt kan jag säga.
Magdalena Ribbing: Det var en obetänksam gäst! Du kunde ha haft små möbeltassar i beredskap och bett henne sätta dem på stilettklackarna.
Om du inte hade sådana - men det ska man se till att ha i dessa modedesperata tider - så kunde du vänligt ha bett henne byta skorna till dina gästtofflor eftersom du inte vill låta slipa om dina golv.
Det är inte kul det heller.
Kniven o gaffeln : Är det oartigta att be om vatten till vinet om värden inte dukat upp vatten glas under middagen ?Magdalena Ribbing: Egentligen ska man aldrig be om något som inte står framme på bjudningsbordet, men just vatten kan man milt fråga efter om det saknas.
Kenta: Jag är högerextremist, är det lämpligt att tala politik vid bjudningen?Magdalena Ribbing: Nej.
Behåll dina åsikter för dig själv.
Fläkten: Jag har haft ett stort födelsedagskalas med dans.
Ska jag skicka brev till alla gästerna efteråt och tacka för presenter/att dom kom, eller är det gästerna som ska tacka för kalasetMagdalena Ribbing: Gästerna ska givetvis tacka dig för att du berett dem glädje genom att ha detta stora kalas som de varit på.
Detta ska enligt gammal väluppfostringssed - numera tämligen glömd - göras inom en vecka efter kalaset.
Du som presentmottagare ska skriva vänliga personliga kort eller i alla fall mejl till varje presentgivare.
Men absolut inte tacka dem för att de kom till din fest och åt och drack och dansade på din bekostnad! Varför skulle du tacka dem för det? Tvärtom, som sagt, de ska tacka dig.
Hjärtligt!Joakim: Hej.
Hur många tal är det ok för en och samma person att hålla under en bjudning? Min svåger talar ofta fem-sex gånger vid varje kalas.
Magdalena Ribbing: Dags för din svåger att upphöra med denna gräsliga ovana.
Högst ett tal, undantaget vid bröllop för brudparets föräldrar, är det tillåtet att hålla.
Att somliga älskar sin röst och ser det som en förmån att få åhörare som inte kan gå därifrån är ingen ursäkt för att besvära andra med flera tal.
Ett tal, högst tre minuter, punkt! Förklara detta för din svåger.
Du kommer att tackas för detta av alla andra.
Daniel: Magdalena, Om man efter en finare bjudning känner att man har druckit för mycket.
Vilket är det lämpligaste sättet att avvika från middagen? Bästa hälsningar, DanielMagdalena Ribbing: Du letar reda på värdpersonen/personerna och säger diskret tyvärr har jag tappar förnuftet och satt i mig för mycket alkohol, jag måste gå hem genast .
Och så gör du det, varpå du när du har nyktrat till skriver ett vänligt ursäktande tackbrev till värdpersonen.
Mikaela: Är det ok att slicka tallriken?Magdalena Ribbing: Om du är mol ensam hemma eller i en vrå där du absolut inte syns så varsågod att slicka.
Annars passar sådant endast i hundkojan.
Talare: När ska man hålla tacktal vid middagar? En vanlig middag med åtta personer hemma hos någon? Eller bara stora officiella middagar? Vem skall hålla tacktalet?Magdalena Ribbing: Tacktal anses vara avhängigt ett väkomsttal.
I dag är det inte alls alla värdpersoner som håller välkomsttal, och då behövs inte heller ett tacktal.
Det är den som sitter närmast värdpersonen som håller tacktalet, alltså mannen till vänster om värdinnan, eller vid en dammiddag kvinnan till höger om värdinnan, och vid en herrmiddag mannen till höger om värden.
Dessa platser är hedersplatserna.
Daniel: Jag har aldrig lärt mig äta rätt dvs med gaffel i höger hand, och det är först som vuxen jag förstått att det kan uppfattas som ouppfostrat att äta så, trots att jag inte är vänsterhänt.
Hur hanterar jag att andra påpekar det felaktiga i att äta så under en middag?Magdalena Ribbing: Nja, ouppfostrat är det att påpeka eller fråga varför någon äter på ett avvikande sätt.
Men det är enklare att ha kniven i höger hand och gaffeln i vänster, eftersom man då slipper dessa frågor från ouppfostrade medgäster.
Du kan svara dem felet begås faktiskt mer av dig som påpekar detta än av mig som gör detta .
Det är inte vidare vänligt, förstås, så du kan istället säga ja, det råkade bli så under min uppväxt, förresten såg du det där TV-programmet i går? Kristina: Hej Magdalena! Jag älskar kött och tycker att det är den bästa bjudmaten.
Men hur gör jag med vegetarianer? Måste jag laga speciell mat till dem eller får jag säga att de får ta med sig egen qornfilé?Magdalena Ribbing: Du som inbjudare och köttätare kan säga till de veganer och vegetarianer som du bjuder, att du tyvärr bara kan tillreda kött, men du ska ha gott om grönsaker till dem.
Då kan de säga att de gärna medför en egen rätt, och då säger du att det är jättebra.
Hanna: vad ger jag bort i present vid en bjudning?Magdalena Ribbing: En nyutkommen pocketbok.
En burk fina oliver/marmelad/senap.
Senaste numret av Situation Stockholm eller motsvarande.
En flaska vin.
maria: Är det okej att ta salt på maten innan du smakat den?Magdalena Ribbing: Du kan göra mitt bordsskicksquiz så ser du att det är fel att salta på maten innan du har smakat på den - du kan ju inte veta om den redan råkar vara för salt.
Att salta på maten har inte ett dugg med kritik mot matlagaren att göra, det är en korkad missuppfattning.
Kalle: Får man ta med sig vilken mat som helst till jobbet? Vissa kollegors matlådor luktar väldigt illa?Magdalena Ribbing: Enligt min bestämda uppfattning ska man begripa att man inte är ensam, och inte heller sitter i en glasbubbla, utan att allt man gör, äter, säger på arbetsplatsen drabbar övriga.
Alltså tar man inte med sig mat som sprider doft eller lukt av påträngande slag.
Vill man ha sådan mat kan man förflytta sig utom lukthåll när man öppnar matlådan.
Hänsyn kallas denna bristvara.
Kattkvinnan: Jag drabbas alltid av matsnuva när jag äter.
Självklart medför jag en pappersnäsduk, men hur ska jag sköta det snyggt?Magdalena Ribbing: Inte så ovanligt - men en trave pappersnäsdukar hjälper dig bäst, du vänder dig bort från övriga och torkar diskret av näsan när det behövs.
Om du vill djupsnyta dig måste du däremot avlägsna dig, det är föga charmfullt att snyta och snora i andras sällskap.
Kicki: Hej! Tack för en trevlig spalt.
Jag går ofta på finare middagar med styrdans efteråt.
Problemet är att jag har två vänsterfötter, saknar taktkänsla och tycker att det är ofantligt tråkigt att dansa.
Hur bör jag uppträda när min bordsherre bjuder upp till dans efter middagen? Borde jag dansa trots att jag inte alls vill? Finns det ett bra sätt att neka på?Magdalena Ribbing: Kul att få veta att spalten uppskattas! Du säger till den artiga bordskavaljeren som helt korrekt bjuder upp dig till första dansen tyvärr kan jag absolut inte dansa, men om du vill sitta här och prata med mig en stund blir jag glad .
Efterrättsbestick: Gaffel och sked till efterrätten: Hur ska de användas?Magdalena Ribbing: De efterrätter som kan intas med hjälp av endast gaffeln äter man med gaffeln i höger hand.
De efterrätter, kompott, glass och liknande, som kräver sked för att hamna rätt använder man skeden till, i höger hand.
Man har då gaffeln i vänster hand för att fösa upp det som behövs på skeden.
Detta enligt svensk god sed.
I andra kulturer kan det vara på annat sätt.
Emil: Vi har med brev bjudit in till kalas om några veckor och inser att det flera vänner som inte kan komma.
Är det ok att såhär lite i efterhand bjuda in fler vänner?Magdalena Ribbing: Jajmensan! Ring genast och säg som det är vi har kalas och har fått några återbud, det är toppen om ni kan komma, ni stod faktiskt med på listan från början med det blev sådan platsbrist då .
Den som bjuds på det sättet och blir sur samt säger snörpigt att den inte vill bli bjuden med armbågen är ändå en trist gäst så det gör inte något om den tackar nej.
Gå vidare till mer sympatiska gäster i så fall!Simon: Vad gör man är på ett bröllop där flera av gästerna frekvent bryter mot ilte mer sofistikerade etikettsregler som vem man ska skåla med och när och någon tar på sig att vara etikettspolis och gör en stor sak av att påpeka vilka fel alla andra gör.
Magdalena Ribbing: Jisses! Finns det verkligen i dag personer som anser sig ha rätt att korrigera andras beteende på en fest? Hu så tråkigt! Strunta i etikettsdesperadon och skratta milt åt tillsägelserna.
Dag: Vid bordsplacering, anses det som oartigt att samtala mer med ena bordsdamen/herren som man kanske känner att man har mer gemensamt med.
Finns det en gyllene ratio som bör uppfyllas? Och hur gör man egentligen om båda bordsgrannarna är djupt försjunkna i diskussion och inte släpper in.
Magdalena Ribbing: Det finns inte någan fastlagd längd på de samtal som bör föras med respektive bordsgranne.
Om båda dessa talar enbart med varandra vilket är pinsamt ohövligt kan den som sitter mellan dem, opratad, vänligt knacka på en av deras armar och säga ungefär hej, jag sitter också här och hänger gärna med i samtalet .
NIckos: Jag avskyr sparris.
Är det ok att peta bort den från tallriken när man är på middag? Mvh NickosMagdalena Ribbing: Peta bort? Och lägga var då? Du låter bara bli att äta det du inte vill elelr kan få i dig.
Lägg sparrisen åt sidan och ät resten av maten.
Säger någon av dina bordsgrannar varför äter du inte den fina sparrisen? så säger du glatt vill du ha den? varsågod .
Matias Malmqvist: Hur kom det sig att du blev expert på etikettfrågor? Det verkar inte finnas så många kollegor i din bransch.
Kan man hitta bollplank för att kontrollera sig själv , eller kör du efter eget huvud?Magdalena Ribbing: Det är en lång historia som börjar i min barndom.
Nej, det är få personer som har samma slags kunskap som jag, det vill säga egen erfarenhet av mängder av situationer, en erfarenhet som jag har fått genom mitt långa liv där jag som politisk reporter på Dagens Nyheter fick möjlighet att träffa människor från alla delar av samhället, inom- och utomlands.
Men jag har också personer som jag kan fråga om jag själv saknar kunskap, och jag har ett stort bibliotek med böcker i detta fascinerande ämne.
dn.
se: Nu avslutas chatten.
Tack till Magdalena Ribbing och tack till alla läsare för era frågor.
dn.
se: Magdalena Ribbing tackar för era fina frågor och beklagar att alla inte hann få svar på sin fråga.
Fotbollslandslagets förbundskapten Erik Hamrén valde att ta ut John Guidetti i truppen till EM-kvalet mot Montenegro den 15 november.
Celticanfallaren får därmed chansen att göra sin andra A-landskamp.
– Svår tuff motståndare, speciellt på bortaplan.
En seger skulle betyda att vi fått en riktig bra start på det här kvalet, säger Hamrén.
Hamrén motiverar uttagningen av Guidetti:– Han är ju en målgörare.
Guidettis nya landslagschans handlar inte bara om alla mål han har gjort i Skottland på sistone.
– Det är hans kvaliteter, vad han har presterat i Celtic, men också i U21.
Även Zlatan Ibrahimovic finns med i truppen – trots att han inte spelat match sedan i september.
– Jag pratade med honom själv i slutet av förra veckan, då var han positiv den dagen.
Vi bestämde att vi tar ut honom den här gången också.
Min förhoppning är att han ska vara tillbaka i träning den här veckan, sade Hamrén.
Även Marcus Berg, tillbaka från skada, och Branimir Hrgota finns med i truppen som, när den har kompletterats med två backar, består av 24 spelare mot de vanliga 23.
– Det är på grund av osäkerheten kring Zlatan, säger Hamrén.
Johan Elmander har valt att avstå landslagsspel denna gång.
Från U21-landslaget får John Guidetti också sällskap av anfallskollegan Isaac Kiese Thelin, som har gjort succé i Malmö FF sedan han värvades från IFK Norrköping i somras.
Andreas Granqvist och Mikael Antonsson är de enda uttagna mittbackarna i nuläget.
Hamrén ska senare komplettera truppen med två backar.
Han föddes med cerebral pares, trotsade sina mobbare och blev stjärna i en av de framgångsrikaste tv-serierna i modern tid.
Nu vill Breaking bad -stjärnan förändra Hollywood.
– Målet är en funktionsnedsatt i varje tv-serie, säger RJ Mitte.
 Run Forrest, run .
Mobbningen på Houstons skolgårdar började alltid på samma sätt i RJ Mittes barndom.
Den 22-åriga skådespelaren från Texas föddes med mild cerebral pares, och spenderade barndomen med kryckor och benskenor.
Men samma diagnos som fick mobbarna att hånfullt referera till Forrest Gump skulle leda honom till en historisk tv-roll.
– Utan min funktionsnedsättning hade jag aldrig fått göra Breaking bad , aldrig kunnat visa människor att detta finns, säger RJ Mitte när TT träffar honom på Comic Con Gamex-mässan i Stockholm.
RJ Mitte var 14 år när han fick rollen som Junior i tv-serien Breaking bad .
Tv-seriens skapare Vince Gilligan skrev rollen som en hyllning till en vän med cerebral pares, med målet att sprida kunskap om tillståndet.
Åtta år senare är berättelsen om den drogsäljande kemiläraren Walter White den mest hyllade tv-serien i modern tid.
 Breaking bad har Guinness världsrekord för högsta genomsnittliga betyg, har vunnit 108 tv-priser och nått en internationell miljonpublik.
– Vi förstod inte hur stort det hade blivit förrän Comic Con 2011.
Plötsligt stod 7.
000 människor och vrålade i extas när vi klev ut på scenen.
Energin var som på en rockkonsert, i det ögonblicket visste vi att allt hade förändrats, säger RJ Mitte.
Seriens final sändes i september 2013, och har kallats det bästa tv-avsnittet genom tiderna.
Vid det laget var RJ 21 år och uppväxt i Breaking bad -land: han hade gått gymnasiet i en trailer bakom filmstudion och varit Flynn Junior White med hela USA i åtta års tid.
Hur går man vidare från det?– Känslan efteråt var herregud, vad ska jag göra nu?! , säger RJ Mitte.
– Det var en märklig, sorglig känsla, men jag kunde bara fortsätta framåt.
Om du fokuserar för mycket på ditt förflutna kommer det bli allt du är, jag ville inte sluta så.
Under åren som Junior blev RJ Mitte utnämnd till talesperson för amerikanska Screen Actors Guild i mångfaldsfrågor, en roll som öppnade dörren till livet efter Breaking bad .
– Jag är i en position där jag kan ge tillbaka för allt jag fått.
Det är viktigt att uppmärksamma inte bara min egen diagnos utan alla former av handikapp.
Vi är alla funktionshindrade på ett eller annat sätt: man har sitt hinder, sin egen mur att riva ned, säger RJ Mitte.
Ändå görs alla kända porträtteringar av funktionshinder – från My left foot och Forrest Gump till Rain man och Dancer in the dark – av skådespelare utan dem, samtidigt som filmer med funktionsnedsatta i talande roller är extremt sällsynta.
– Antalet människor med funktionsnedsättningar i världen är enormt, men när jag började jobba var vi fem skådespelare ur den gruppen i hela branschen.
Det speglar inte verkligheten, säger RJ Mitte.
I dag sitter Mitte i styrelsen för flera anti-mobbing och mångfaldsorganisationer, samtidigt som han föreläser om funktionsnedsättningar världen över.
Han medverkar även i den nya säsongen av Switched at birth , den första stora tv-produktionen där flera roller görs av skådespelare med funktionsnedsättningar.
– Drömmen om att se en funktionsnedsatt i varje ny tv-serie kommer aldrig att bli verklighet.
Men vad vi kan uppnå är att det fåtal som finns blir fler.
Idag är vi elva.
Få kanske, men branschen rör sig i rätt riktning, säger RJ Mitte.
Sommarens skogsbrand och rådande oro i vår nära omvärld bidrar till att allt fler vill göra en insats för Sverige.
– Försvaret har tappat i förmåga, så jag vill gärna vara med och bidra, säger Thomas Nilsson som valt att gå med i hemvärnet.
Han arbetar till vardags på Myndigheten för samhällsskydd och beredskap (MSB) i skånska Revinge.
Vid sidan av jobbet engagerar han sig i hemvärnet.
Efter att ha genomgått en noggrann antagningsprocedur och utbildning är han nu redo att hugga i där det behövs.
– Händer det något skarpt så ställer vi i hemvärnet upp.
Hemvärnet är en del av försvaret och består av frivilliga.
Uppgiften är att skydda landet och ställa upp vid katastrofer.
Allt fler ansöker om att få gå med, berättar rikshemvärnschef Roland Ekenberg.
– När vi tittar på de anmälningar som vi fått in via webben på central nivå så har det skett en hundraprocentig ökning jämfört med förra året.
Under 2013 gjordes 1.
500 anmälningar – i år är siffran redan uppe i det dubbla.
Då är inte intresseanmälningar som gjorts till hemvärnet lokalt ute i landet medräknade.
Säkerhetspolitiska förändringar i vårt närområde – som Krimkrisen – bidrar till ett uppsving, menar Ekenberg.
– Händelser i omvärlden får ofta fler att vilja engagera sig.
Även frivilliga försvarsorganisationer som Svenska Lottakåren och Civilförsvarsförbundet upplever ett större intresse.
Sommarens stora skogsbrand i Västmanland är en orsak till att 1 500 personer har hälsats välkomna bara i år, menar Civilförsvarsförbundet generalsekreterare Anders M Johansson.
– Händelserna visar ju att de frivilliga behövs.
Svenska Lottakåren har också fått fler nya medlemmar under året.
– Hittills har vi fått runt 400 nya medlemmar, så det är definitivt en ökning, säger Maria Öst, kommunikatör för Svenska Lottakåren.
Hemvärnet har förändrats.
Medelåldern sjunker och nya hemvärnsförband har införts.
Ett exempel är så kallade CBRN-plutoner vars uppgift är att hantera kemiska, biologiska, radiologiska och nukleära händelser – något som lockar ny kompetens till hemvärnet.
– Vi försöker nå dem som jobbar med de här frågorna lokalt och ger dem militär utbildning, säger Roland Ekenberg.
Trots att intresset för hemvärnet växer så anser Ekenberg att det är för få kvinnor och personer med utländsk härkomst som går med.
– Det vore bra om andelen ökar, men där har vi ännu inte hunnit sätta in rekryteringsåtgärder i tillräcklig omfattning.
När ska ni göra det?– Så fort jag får pengar och personal, om jag ska vara rak.
